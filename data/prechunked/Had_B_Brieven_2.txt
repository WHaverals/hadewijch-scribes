En̄ god hē weder sienlec
Siele es oec .i. wesen dat
gode gnoech wilt zijn .
En̄ gerecht heerscap
houdet vā wesene Dʼ
se niet te vallen en es
bi urēdʼ dinc die mindere es dan der Zielen
wʼdecheit Daert aldus
es dʼ es de Ziele een grōdeloesheit Dʼ god hem
seluē genoech met es
En̄ sine genuechte vā
hē seluen altoes te vollen in hare heuet En̄
si weder altoes in heme
Siele es .i. wech vandē
doeruarne gods in
sine vriheit vā sinen
diepstē En̄ god es .J.
wech vanden doruarne der Zielē in hare
vriheit Dat es in sinē
gront die niet gheraect
en can wʼdē sine gherakene met hare diephᵗ
En̄ god en si hare geheel hine ware hare


niet genoech Dat ziē
dat naturlec in de ziele ghescapē es Dat es
caritate Dat zien heuꝫ
.ij. oghē Dat es mīne
en̄ redene De redene
en cā gode niet gesiē
sondʼ in dat hi niet en
es Mīne en rust niet
dan in dat hi es Redene heuet hare vrie
pade dʼ si bi ghaet .
Mīne gheuoelt ghebreken . Nochtan ghebrekēde vordertse meer
Dan redene Redene
vordert in die dinc
die god es Bi diere
dinc die god niet en
es Mīne settet achtʼ
die dinc die god niet
en es En̄ ꝟblidet hare
dʼ si ghebrect in die dīc
die god es Redene heuet meere genoechelecheit dan mīne Mʼ
mīne heuet meer
Zuetecheidē vā za

lecheidē dā redene Doch
hulpē hē dese ij herde
zere onderlinghe . want
redene leert mīne En̄
mīne ꝟlicht redene Alse
redene dā valt in beghʼtē vā mīnē En̄ hare
mīne dwingē laet en̄
bendē tē stecke der redenē . soe ꝟmoghense
een ouʼ groet werc . Dat
en mach niemē leren
sondʼ met gheuoelne
want de wijsheit en
mīghet haer dʼtoe niet .
Te dien wonderlekē nyede .
en̄ te dien grondelozen
te ondersuekene Die
allē wesenē ꝟborgē es
Sondʼ ghebrukene vā
mīnen Jn dese blisscap
en mach niet wʼdē ghemīghet de vreemde
Noch niemēt vremder
dan allene die Ziele die
moederleke gheuoestʼt
es in die blisscap derre
ꝟweentheit der groter


mīnē En̄ te wreuē mettʼ
discipline dʼ vadʼlekʼ ontfermechᵗ En̄ hanget onscedeleke in gode En̄ leset vā sinē anschine hare vōnessē En̄ bliuet dʼ
bi in vreden Mʼ alse dese
hoge Ziele weder keert
tē mēschē En̄ tē menschelekē dingē soe bringhꝫ
se een anschij̄ Also blide
En̄ alsoe wonderleke
zuete vādʼ olyē der caritatē Dat se in allē dingē
die si wilt optē mēschē
went mꝫ goedʼtierenheidē En̄ van ghewarecheidē en̄ vā gerechtecheidē der vonnessē die si
ontfaē heuet in dat anschij̄ gods so schijnt si ieghen Die ōedele mēschē
ꝟuerleec en̄ ongehort
En̄ alse die ōedele menschē dan siē Dat aldʼ Ziele dinghē beset zijn na
de wʼheit en̄ geordent
in allen weghen hoe ey

selec en̄ hoe vreselec
si hē es si moetē hare
wikē bi mīnē En̄ die
te dusghedane wesene
zijn ꝟcoren inder mīnē enecheit En̄ noch dʼtoe niet volwassen en
zijn si hebbē de gewelt
in hare mogentheit vāder ewecheit Mer si es
hē onbekint en̄ oec anderē . aldus secrete ꝟlicht de redene Dit zien
der Zielē ꝟlicht de ziele in alder wʼheit vandē
wille gods . Wāt die sine
vōnessen leset vtē anscine gods hi wʼct in alre
redenē na der wʼheit
dier sedē dʼ mīnē Der
mīnē zede dat es gehorsā te sine Dat es ꝰtrarie menich vrems Zedē En̄ hi moet wʼkē butē elcs werke na der wʼdecheit der gheweldegher
mīnen Die hare ghebot houdet na warhᵗ

hine es niemē ondʼdaē
Dan der mīnē allene
die niet met mīnen
beuaē heuet . Wie yet
el ghesprokē woude hebben hi sprect na der
mīnen wille En̄ hi diēt
en̄ wʼct der mīnē wʼke
na harē wille nacht
en̄ dach in alre vrihᵗ
sonder beidē . sondʼ vaer
en̄ sondʼ sparē . na die
vonnessē die hi ghelesen heuet vander mīnē anschine Die ꝟholē bliuē alle diē Die
bi vremdē wesene . en̄
bi vremdē dingē der
mīnē werke begeuē
om datse ongelouet zij̄ .
ondʼ die vremde die
lieuer hebbē en̄ betʼ
recht Dūct harē wille ghewᵃcht dandʼ mīnen Want si niet comē
zijn in dat grote anschijn der gheweldegher mīnen Dʼ men


vri bi leuē moet in alre
hande pine En̄ dese vriheit seldi bekīnē ende
diere om dienē seldi bekinnē Die liede
makē
menegerande raet bi hē seluē
daer si dʼ mīnē werke
bi ꝟsmadē Jn ghelikenessē vā grotʼ vriheit En̄
dat doense oec om grote
vroetheit En̄ selke ghebiedē ghebode dʼ ieghē
omdʼ mīnē ghebode telatene Mer die edele
liede die zijn regele houdē wilt na dat hē ꝟlichte redene leert hine ontsiet der vremdʼ bode niet
noch hare rade Wat torment soere hē af quame vā niemarē van scāden vā Claghē Van wʼdē
vā begheuenheidē Vā
gheselscape vā hʼbʼgheloesheidē Van naectheidē vā allen ghebrekē
dies dat die mēsche behorē soude ī alle manierē


Dat en ontsiet hi niet
om quaet te hetene . Noch
ō goet te hetene Hine
wilt zijn altoes ghereet
na gehorsamheit van
mīnen in al dat si wilt
En̄ pleghenʼe in allē dīghē na wʼheit . en̄ dore alle
tormenteleke wʼke inde
blijsscap zij̄s hʼtē met
alder mīnen gewelt . Aldus seldi met gehelē leuene gode soe sterkeleke anestarē mettē Zuetē oghē der eneghʼ affectien die altoes liefs pleghet na hare ghenoeghē
Dat es du salt soe hʼteleke Ja vele meer dan
hʼteleke dienē lieuē god
aneziē Soe dat dine
gheneychde oghē diner
beghʼtē bliue anhanghende in dat anschijn dij̄s
liefs mettē doreghaēdē
naghelē der bʼrender gherinessē Die niet en cisserē Dan alre eerst mog

di rustē met Sʼ Jāne
die op Jhesus borst
sliep En̄ alsoe doē noch
die ghene die in vriheidē
der mīnē dienē Si rustē op de Zuete wise borst
en̄ ziē en̄ horē die heymelike worde Die ouertollec en̄ ongehort zijn
Dē volke ouermids dʼ
Zueter runīghen dies
heilechs geests Du salt
altoes sterkeleke zien
op dijn lief dattu beghers want die anestʼt
dat hi begheert hi wʼt
onste
ke
leke ontfunct soe
dat zijn hʼte beghint in
hē te falierne om die
Zuete bordene der mīnē En̄ hi wʼt inghetrect
ouʼmids gestadecheit
dies goeds leuēs der ꝯtemplaciē Dʼ mē gode
mede altoes anester̅t
Soe dat mīne altoes
hare seluē hē soe zuete
smakē doet . Dat hi al


Dies ꝟghꝫ dat in erterike es En̄ peinst wat
hē die vreemde doē dat
hi eer c wʼf sijns selues ꝟteghe eer hi hem
een poent liete ontbliuen te wʼkene van dē
dienste der wʼdegh Mⁿ
Dʼ xp̄c fūdam̄t af es .
GOd si met v Ende
gheue v mede gherecht bekīnē vā mīnē
seden En̄ make v condech wat dat si Jc minē lieue en̄ mijn lief
mi Alsoe de bruud segꝫ
in de cantikē . Die genoech der mīnen woude wikē hi soude noch
mīne ꝟwīnē al Jc
hope dat noch wesē sal
Al eest ōs i deel te lanc
wetē wi alles dʼ mīnē dāc
Die rechtʼ mīnē wilt smakē
Eest ī dolē eest in gerakē
Hine sal houdē pade noch
weghe Die dolē sal na dʼ
mīnē zeghe . Beide in bʼ

ghe en̄ in dale . Bi vrēden
troeste in pine in quale
Butē alle wege vā mēschē
zinnē . Dreghet hē dat stʼke
ors vā mīnē . want redene
en mach begripē niet .
Hoe mīne mꝫ mīnen
lief doer siet En̄ hoe mīne
leuet in allē vri En̄
alse si ter vriheit comē
zij . Die vriheit die de mīne can gheuē Sine spaert
doet noch leuē . Si wilt al
mīne sine wilt niet mē
Jc late dē rijm hiers vte
dē zin . Wāt met ghenē
sinnē en mach men te wʼde
bringē de materie van
mīnen Dʼ ic v in meyne
en̄ wille Jc en segghe nᵗ
el dʼ toe behoeft men mettʼ
zielē te sprekene Onse
materie es te wijt wāt
wi nemē mīne die god
selue bi naturē es Ghewareghe mīne en hadde
nie materie Si es sondʼ
materie mettʼ rikʼ vrihᵗ


van gode altoes gheuēde
in rijcheidē En̄ werkende
mꝫ fierheidē En̄ wassēde in edelheidē Ay moesti
volwassē na uwe wʼdechᵗ
Dʼ ghi vā gode toe ghemaent sijt sondʼ beghī .
Hoe mogdi ghedoghē
Dat god uwes ghebrukꝫ
met siere naturē en̄ ghi
niet sijns en ghebruuct
Hoe mi dat becomt dieˢ
moetic zwighē . Want
dat ghi hebbet dat lesꝫ
Alse gi wilt ic sal
zwighē God moete wʼkē na zijn betamen
Jc mach segghē alsoe
iheremias seide Here
Du heues mi bedroghē
En̄ ic ben gherne bedᵒghen van di . Die Ziele
Die ongherijmleecst es
Die es gode alre ghelijcst Ongherijnleec houdet v vā Allen mēschen
indē hemel . en̄ inder
erdē tote dien daghe


Dat god ꝟheuē es vādʼ
erden En̄ dat hi v alle
dinc met hē mach treckē Selke segghen dat
hi meinde ane dē cruce
Dʼ hi ane ꝟheuē was
Mʼ alse god en̄ die zalege Ziele J sij̄ soe
es hi mettʼ zalegher
Zielē alre scoenst volhoghet vandʼ erden .
Want Alse haer el niet
en es dan god en̄ si
en ghenē wille en behoudet Dan dat si zij̄s
enechs willē leuet En̄
de ziele te nieute wʼt
En̄ met sinē wille wilt
al dat hi wilt . en̄ in hē
ꝟswolghē es En̄ te
nieute wordē Soe es
hi volhoget vandʼ erdē
En̄ soe trect hi alle dīc
te hē en̄ soe wʼtse mꝫ
hē alle dat selue dat
hi es Die ꝟzwolghene Zielen die Aldꝰ
in hē ꝟlorē sijn Die


ontfaē in mīnē haʼe
Zielē half . alsoe de mane hare licht ontfeet
vandʼ zōnē Die enege
kīnessen die si dan
bringhē vā dien nuwē lichte Danē si comē
En̄ dʼ si wonē so veet
dat eneghe licht dat
andʼ ane En̄ soe wʼdē
ij halue Zielē een . En̄
soe eest tijt . Haddi
na dit licht ghebeidꝫ
v lief te kiesene soe
mochtijs vri sijn . Wāt
si met dien eneghen
lichte Daer god hē
seluē met cledet ꝟgadert en̄ ghecleedt zij̄ .
hoe dese ij halue zielen een wʼdē Dʼ hort
herde vele toe Jc en derrer nēmeer af segghē
Wāt mij̄ ongeual es te
groet ter mīnē En̄ oec
om dat die vremde netelē soudē plantē . Dʼ de
rozē staē soudē . Dus


late wijt nv . God si mꝫ v
DJe nature Dʼ gherechte Mᵉ wt comt
Die heuet xij urē Die
de mīne beruerē wt hʼ
zeluē En̄ bringhense
wedʼ in haer seluē . En̄
alse mīne Dan wedʼ comt
in haer seluē . Soe bringhetsi daerse die onghenuemde urē ōme ute
haddē gheiaghet Dat
es i. zuekende sen En̄
een begherende hʼte En̄
J. mīnende Ziele Ende
alse mīne dese bringhꝫ
Soe wʼptsise indē abis
der sterker naturen
Dʼ mᵉ vte gheborē
es en̄ gheuoedet Dan
comen die onghenoēde urē in de onbekinde
nature Dan es Mᵉ te
haer seluē comē Ende
ghebruket harre naturen benedē hare ende
bouē hare En̄ al ōme
hare En̄ alle
dā
die benedē




derre kīnessē zij̄ hē gruwelt vandē ghenē die hier
in gheuallen zijn En̄ dʼ
in werkē moetē ende
leuē en̄ steruē alsoe Mᵉ
ghebiedꝫ en̄ hare natʳe
¶ Die ierste onghenoēde vre vandē .xij.stē Die
de Ziele inde nature
der mīnē treckē Dat
es dat de mīne hare seluē oppenbaert Ende beruert onuʼziē en̄ onbegheert alse mens mīst
moedet na hare wʼdechᵗ
En̄ dat sise soe sterke nature soe si es in haer seluē dat bliuet te ꝟstane En̄ dʼ om̄e hetet wale
ene onghenoemde vre .
DE andere onghenoēde vre es dat De mīne dʼ
hʼtē vandʼ sterkʼ doet geuꝫ
smakelecheit . en̄ doetse
steruē sondʼ sterfelechᵗ
Nochtā dat de Ziele de
mīne dus cortelike bekint heuet En̄ datse


cumeleke es gheuallē
vandʼ eerstʼ vren in die
andere Die derde onghenoēde vre es . Dat
de Mᵉ doet lerē bi welke zakē Dat mē stʼuē
en̄ leuē mach in hare
En̄ oppenbaert Datmē niet mīnē en mach sonder grote pine
DE vierde onghenoemde vre es Dat
de mīne der zielē gheuet te ghesmakene
hare ꝟhoelne ordele
Die diepe en̄ donkere
zijn Dan die afgronde .
Dan doese hʼ wetē hoe
ellēdech mē es sonder
mīne Nochtā en kintse dat wesen dʼ mīnē
niet Dat mach wel zij̄
een onghenoēde vre
eermē de Mᵉ bekint
Datmē hare ordeele ontfeet DE vijfte onghenoemde vre es Dat Mᵉ
de Ziele ꝟleidet
en̄
dat


hʼte . En̄ doet haer doen
een opuart vte haer
seluē en̄ vte der natᵃen dʼ
Mⁿ in de nature der Mⁿ
En̄ dā ꝟliest si dat wōderē vandʼ cracht En̄
de donkʼheit vandē ordele En̄ ꝟghet der pinē
vander mīnē En̄ dan
en kintse die mīne nieᵗ
in ghere naturē Dan
slechts ī mīne Dat schijnt ene nedʼheit en̄
en es niet Dʼ om̄e maghet wel hetē ene onghenoemde vre alse
mē alre naest soude
kīnen Datmē dan
der kīnessen alre slechst es DE seste onghenoemde vre es .
Dat mīne ꝟsmadet
redene . En̄ alle dat in
redenē es . en̄ daer
bouē en̄ daer onder
Wat datter redenen
behoert Dat es al ieghen saluut der ghe

rechtʼ naturē dʼ mīnē
Want redene en mach
der mīnē geuē noch
nemē Want gerechte
redene dʼ mīnē Dats
altoes ene wassende vloet
sondʼ peis en̄ sondʼ ꝟgetē . DE seuende onghenoemde vre es . Dat
ghene dinc wonen en
mach in de mīne Noch
hare en mach gheen
dinc gherinē sonder begherte En̄ haer ꝟborghenste name dat es
gherinē En̄ dat es ene
nature Die vter mīnē
selue springhet . Want
mīne es altoes begherende en̄
ge
rinende . ende
terende in haer seluen
Nochtā es si in haer
seluē al volmaect Mᵉ
mach wonē in alle dinc
De mīne mach wonē
in Caritatē Mʼ caritate
en mach niet wonē in
mīne Jn Mᵉ en mach wo

nē ontfʼmechᵗ . Noch ghenadecheit Noch oec oetmoedecheit Noch redene Noch
vrezē Noch sparē Noch
mate Noch ghene dinc . Mʼ
in al dese woent mīne
En̄ alle dese wʼdē ute mīne
gheuoedet Mʼ sine ontfeet
gheē voetzel Dan vter
geheelheit haers selues
DE achtende onghenoemde vre es . Dat
Dʼ mīnē nature ī haere
anschij̄ es alre wonderleecst te bekīnene . De
aenschine de pleghen
nochtā alre openbaerst
te sine . En̄ dat es hare dat
ꝟborghenste . Want dat
esse selue in haer seluē .
Hare andere lede . ende
hare wʼke zijn betʼ te bekīnene en̄ te ꝟstane .
DE neghende onghenoemde ure es . Daer
mīne es in harē stercstē
storme En̄ in harē scerpstē ontmoete . En̄ in harē


diepstē bezueke Daer
es hare anschijn alre
zuetst . En̄ alre ghemakelecst . En̄ alre ghemīlecst En̄ daer heuet
si alre lieflecste gedane
En̄ soe si diepe wondet diē
dʼ si op stormt soe si metter wʼdecheit vā harē anschine diē si mīt sachtʼe
in haer seluē ꝟdrinket
DE x onghenoemde
vre es . Dat mīne niemāne te rechte en steet
Mʼ haer steet alle dinc
te rechte De mīne nemt
gode die crachte vandē
ordeele van dē ghenē
Die si mint . De mīne
en wiket heilegē no mēschē Noch inghelē Noch
hemele Noch erde Si
heuet die godheit bedwonghē in hare nate᷑
Si roepet in de hʼtē der
mīnēdʼ mꝫ luder stēmen sonder peys En̄
sondʼ ꝟghetē Mint de


mīne De stēme maect
soe grote cracht . Si ludet
van on
ghe
hortheidē vreselekʼ dan de donder Dit wʼt
es de bant Dʼ si haer ghevanghene mede bindet
Dit es dat zwert daer
si hare ghereenne mede
wondet Dit es de roede
Dʼ si hare kindere mede
castijt Dit waert es
Die meesterie dʼ si hare
iongherē mede leert .
DE xilfste onghenoēde vre es . Dat si besit
mꝫ ghewelde dien si mīt
soe dat sijn sen ene vre
niet butē
Mⁿ
wandelē enmach Noch zijn hʼte begherē Noch sine Ziele
mīnen Die mīne maect sine memorie soe
enich Dat hi ghedinkē
en can om heilegē .
Noch om mēschen . Noch
dies hemels Noch der
erdē . Noch der inghelē
Noch sijns selfs Noch


gods Dandʼ mīnē allene
Diene besetē heuet in
nuwʼ ieghenwʼdecheit .
DE xijste onghenoēde vre es . Dattʼ mīnen
ouerste nature ghelijct
Daert ierst springhꝫ
vte hare seluē En̄ si wʼkꝫ
met haer seluē En̄ si es
soe sinkelec in haer seluē
Si doet al genoeghē in
hare nature Si es soe ghenueghelec in haer seluē
Al en mīde niemāne de
mīne hare name gaue
hare mīsamheidē genoech in de ersame nature
haers selues . Hare name dat
es haer wesen bīnen hare . Hare name sijn hare
wʼkē buten hare . Hare
name es haer crone
bouē
hare
Hare name dats hare gront
onder hare DJt zijn
De xij onghenoēde vrē
der mīnē Want in ghene vren van desen xij
En can mē der mīnen


mīne ꝟstaē dan die ic
seide Die indē abijs der
sterkʼ naturē der mīnē
gheworpē sijn Ochte die
dʼ toe behoerē Die dat
zij̄ Die ghelouenre vorder in dan si ꝟstaen
GOd si v mīne . Lieue hʼte zijt vlitech
in gode En̄ en laet v niet
ꝟdrietē wat soe v ontmoet . Want de tijt es corᵗ
En̄ hier es vele te doene
En̄ de loen es groet Jc
en hebbe niet vele gheclaghet En̄ ic en wille
niet Dat ghi moede wʼt
ochte claghet En̄ plegꝫ
onser mīnē en̄ laetse
hars selfs ghebruken
Sijt vroet en̄ pijnt v
te ꝟstane welc de doechde zijn Dʼ mē gerechte
mīne met ꝟcrighet .
Hebbet ontfermecheit
En̄ en begheuet niemāne ter noet . Dē
liedē dunct Dat hen


hare hebbinghe al bezech wort en̄ harē vrede
En̄ al dat si ꝟcᶦghē moghē mogē Dus hebbēse lieuʼ harē vrede dan
der andere Ghi sout v
alsoe bloet houdē om
gode en̄ alsoe bistierech
van alre vremdeʳ rastē
dat v nēmermeer dīc
te goede wʼdē en mochte
dan god allene En̄ alse
Dies niet en wʼde soe soudi alsoe wee hebben
om hē Alse ene vᵒuwe
Die hars kints niet
en can ghenesen Alsoe
eest mꝫ hē . Die mīnē
sine cōnener niet
ghebrukē . en̄ sine connēner omberē Dus
comt dat si ꝟuarē En̄
ꝟderuē Hier om̄e eer
men lief ꝟcrighet .
Soe salmē om lief te
vryene Alle dinc scone en̄ wel doen Te allē
Dingē en̄ te allē liedē


te vremdē En̄ te bekīdē om de wʼdecheit zij̄s
liefs En̄ om hoge mare
En̄ om goede Die zijn
sijn lief vā hē ꝟnemē sal
want hi hoesch es en̄
hē wel ꝟsteet Alse hi
dan bekīt de grote pine
En̄ die zware ellende
Die zijn lief dore hem
ghedoghꝫ heuet Ende
diē sconē cost . sekʼ soe
en mach hijs niet latē
hine moet metē mꝫ mīnē En̄ hē seluē al wedʼ
gheuē . hier mꝫ vrijt mē
lief . Alsoe lange Alse
mē lief niet en heuet
Soe heuet ment met
dienste vā allē doghedē . Mʼ als mē liefs selue
pleghē sal Soe selen
alle die dingē dʼ diēst
te vorē om gedaē was
butē beslotē zijn En̄
bīnē ꝟghetē Alse mē
ōme mīne dient soe
sal mē dienst doē En̄
alse mē lief met mīnē


mīnē sal Soe sal mē
al butē slutē en̄ mīne
ghebrukē mꝫ aldē niede
Met aldē wesene En̄ zij̄
ghereet te ontfane die
sonderlinghe vrocht
die lief in Mⁿ can ghewinnē Dʼ ieghē selen
die cracht altoes ghereet zijn En̄ alle die
aderē en̄ die oghē selē
altoes dʼ in starē Ende
alle de vloede der Zuetʼ
bloede al in al doer vloyen .
Dus soude mīne ī Mⁿ leuē .
DJe gode wilt ꝟstaē
ende kīnē wat hi es
in sinē name En̄ in zij̄
wesen hi moet gode al
geheel zij̄. Ja al soe geheel Dat hi hē al zi en̄
sondʼ hē seluē . Want
caritate en zueket niet
dat hare es En̄ mīne
en pleghꝫ niet Dan harˢ
selues Dʼ om̄e ꝟliese
hē seluē die gode vindē
wilt en̄ bekinnē wat


hi es in hē seluē . Die lettel weet hi mach luttel
segghē Dat segꝫ de wise augꝰ . Alsoe doe ic oec
weet god vele ghelouic
en̄ hope an gode Mʼ mij̄
wetē vā gode es cleyne
Een cleyn gheraetsel
magic vā hem gheradē
Wāt mē mach gode niet
tonē mꝫ mēschē zīnen
Mʼ die metter Zielē gherenen ware vā gode hi
soude yet af mogē toenē dē genē diet mettʼ
zielē ꝟstondē ꝟlichte
redene ꝟtoent dē inneghē zinnē j luttel vā
gode dʼ si bi mogē wetē
Dat god es i eyseleke
en̄ een ouʼvreseleke suete nature ane te siene
vā wondre En̄ dat hi alle dinc es te allen ende
Jn alle dinc geheel God
es bouē al ende onuʼhauē God es ondʼ al ende
onuʼdruct God es bīnē


al en̄ ongheslotē God
es butē al en̄ al ombegrepē al . Hoe god bouē al
es en̄ onuʼhauē Dat es
Dat hi die ōmeteleke
natᵃe Die hi selue es in
siere naturē ewelike
heuet . en̄ heffen sal in
hoecheden Dʼ om̄e dat
hi dat selue es Dat hi
heeft soe en ꝟheft hi hē
seluē niet en̄ es onuerhauē En̄ wāt die ewelecheit sijns selfs oefent sijn wesē sondʼ inde
En̄ oefent mettē wesene sondʼ begin in enē
ghebrukene siere hebbelekʼ mīnē Dus houdet die diepte vā sinē
wesene sonder aneghinne sine hogelīgde
onuʼhauē Sijns selueˢ
vreselike nature die
zuete es die custene
alrebest Soe valt zij̄
onuʼhauēhᵗ in de diepte
zijns gronds Dus bliuꝫ


hi onuʼhauē En̄ meer .
hi maēt dē mēschē altoes enechᵗ vā sijns
selues te ghebrukene
En̄ si roerē en̄ waghē
alle bidʼ cracht siere vᵉselekʼ manīghē Den
selkē ꝟeyset hare geest
bi siere gerechtʼ manīghē en̄ dolē En̄ selken
wect hi mꝫ fierē gheeste
En̄ staē op mꝫ enē ꝟstormdē nuwē wille
En̄ heffen hē na siere
onuʼhauenheit Die ōs
eweleke ontlinghet en̄
ontheft int hoechste
hoghe En̄ wāt wi sijn
rike roepē Dat ons
toecome En̄ wi soe wedʼ
manē sine enecheit in
driē ꝑsonē . Wi eyschē
die cᵃchte van hē en̄
zijn rike wesen in enē
vadʼlekē toeuʼlate . Wy
eyschē sine onste Ende
sine wise leringhe En̄
wi begherē sine mīne


broedʼleke Met onsē
vadʼ te oefene En̄ alle
dat selue kint met hē te
sine ī mīnē en̄ in erue
dat hi es . Wy eischene ī
siere goedē en̄ in siere
claerheit En̄ in siere
ghebrukenessē ende
in sine wondere Ende
soe wʼdē wi mettē vastē
lime Dʼane cleuenessē
.i. geest mꝫ gode om dat
wi mettē zone en̄ met
diē heylegē geest Dus
manē den vadʼ Ja de .iij.
ꝑsonē mꝫ al dat si sijn
Om dat dit dus es soe
bliuet god oec onuʼhauē
En̄ wāt wi sijn rike eyschē
te ons Wine mogē oec niꝫ
heffen Want hine ꝟwagꝫ
niet Dan van hē seluen
En̄ dʼ met roerē alle creaturē in harē wesene Dus
bliuet god onꝟhauen
Want god bouē al es . En̄
alles al euē effene es Dꝰ
es hi alre hoechst en̄ onuʼ

hauē Dien dā god mꝫ hē
seluē ꝟhoget ia sondʼ dē
erdschē man Diē sal hi
diepst in hē treckē Ende
sijns ghebrukē in onuerhauenheidē Ay deus wat
wondere ghesciet dan daer
Daer groet onghelijc effene en̄ al een wʼt sondʼ
ꝟheffen . Ay ic en dar hier
af nēmer scriuē Jc moeᵗ
ēmer vandē bestē meest
zwighē Doer mijn ongeual En̄ om dat wel na
niemē en ghemest ā hē
seluē Dat hi vā gode niet
en weet Dē liedē dūkeˢ
soe lichte gnoech en̄ horense Dat si niet en ꝟstaē
soe twifelē zi En̄ hier
ōme quetsic mi Dat ic
niet segghē en dar ieghē
mēschē noch scriuē Dat
der pinē wʼt es Ochte worde na mire zielē gront
¶ Dat andʼ . Dat god ondʼ
al es En̄ onꝟdruct Dat
es dat die gront siere ewe

lekʼ naturē alle dinc ōthoudet en̄ voedet en̄ rike
maket mꝫ alsoe selkʼ
rijcheit alse god es in godlekʼ rijcheit Om dat zij̄
diepe ondʼste en̄ sine
ouʼste hoegede heuet ene
hogede soe es god ōdʼ al
ende onꝟdruct Om dattē
alle mēschē
Nv en dar icker
oec
nēmeer
louē na zijn
hoechste hoge dat mīne
es en̄ niet men ane hem
Soe mīnē sine oec sondʼ
ane beghin in sine eweleke nature Dʼ hi alle dien
die god met gode selē wʼdē
eweleec gnoech met sal
doē Dʼ al met te sine ondʼ
al daer hi onder al mꝫ es
Jn onthoudene al Ende ī
voedene al soe bliuet hi
onuʼdruct wāt si heffene
euwelike alle vren met
nuwer begheringhē vā
treckender viereghʼ mīnē
toe seggē om dat wi gods
niet en kīnen hoe hi al


es te allen Dat derde
dat god bīnen al es en̄
al ongheslotē Dat es
in die eweleke ghebrukenesse sijns selues
En̄ in die deemstʼe cᵃcht
sijns vadʼ En̄ in die wondere der mīnen sijns
selues En̄ in die clare
ouʼuloedeghe vloede
zijns heylechs gheests
Hi es oec in die enege
storme Die mē alle dīc
doemē en̄ benedien
na hare ghetamē Dʼ bīnē es hi ghebrukeleke
na sijns selues glorie
Die hi in hē seluē es
alle die warē en̄ zijn en̄
wesen selē ia in welkē
hē behoert te sine hi gebruket siere weldeghʼe
wondere Dʼ mꝫ in alre
volre gloriē Ay dat dʼ
bīnen es Dat moet
meest ꝟsweghē zijn
Want dʼ en zijn der
vremder wege niet in .


Al es hi dan binnē al dʼ
ōme es hi ōgheslotē . Wāt
god sine enecheit vte geuet in ꝑsonē En̄ heuetse
gheneighet in .iiij .weghē
Hi gheuet Dien ewelekē tijt Dat hi selue es ī
ī onuʼuolchlekʼ mīnen
En̄ in onbegripelechedē
alre geeste Die een geest
mꝫ hē niet en sijn Alsoe
in al dat hise selue met
sinē gheeste gheeft En̄
al geuet Dat hi heuet
Ende al es dat hi es Diē
hi dē wech leidet Dien
en mach niemēt volgē
bi crachte Noch bi liste
sondʼ die Die zijn hoge
¶ Dit es de ierste
gheest Dʼ mꝫ i met hem
gheeft Dese zijn met hē
vte alle ghemeinē weghē
wech
vandē
vierē En̄ de ouʼste dʼ niet
met redenē toe te segghene en es Het en ware Dʼ
mē mꝫ ghegheester Zielē te ghegheestʼ Zielen


sprake Die wech es daer
Dʼ hi utē wesene wech es
Die iij andere weghe dʼ
hi toe gheneyghet es en̄
hē heuet Die sijn dit .
¶ Die Een es Dat hi ons
gaf sine natʳe De andʼe
es hi velde sine sbʼe De
derde es Hi neyghede
dē tijt Hi gaf sine nature inder Zielē mꝫ iij
crachtē sine iij ꝑsonen
mꝫ te mīnene Met ꝟlichtʼ
redenē dē vadʼ Mettʼ
memoriē Dē wisen godˢ
zone Mꝫ hogen bʼrendē
wille Den heilegē geest
Dit was de gichte Die
sine nature der onser
gaf hē met te mīnene
Hi velde sine sbʼe Dat was
sijn heyleghe lichame
Die viel in de hande siere viande om de Mᵉ sire
vriende En̄ heuet hem
seluē gegheuē te etene
En̄ te drinkene alsoe
vele en̄ also na alsmē


wilt . dat es onghelikʼ
Dan ene siere ieghē alle
die werelt Ja vele cleinʼ
eest Dat mē vā gode heuet ieghē dat mē van
gode heuet ieghē dat
mē van gode hebben
mochte ghetrouwede
mē hē En̄ woudemēt
van hē hebbē Ay hoe
ongheuoedet blijfter nv hʼde
nv
hʼde
vele En̄ hoe cleyne terē
si op hē Diere vele diene alst vā rechtshaluē
etē en̄ drinkē Hi neyghede dē tijt Dat es ꝟste
na onse goede leuen
te beidene Alse wi willē
Sinē mont siet men
gheneighet tote ons
Cussene die wilt Sij̄
arme sijn ontploken .
loper in die wilt zij̄
gehelset Ja Corteleke
gheseghet Alsoe heuet
hē god gheneighet
mettē tide in allen
dat mē hebbē mach


Dat mē hebbē wilt en̄
kīnē mach Alsoe vele
alsmē wilt En̄ alsoe
na als mē wilt Dat hi
een zi in mīnē Ende
in ghebrukenessen
mꝫ ons Die de wege
volgē dat hi sine natᵃe
gaf Die leuē hier alse
indē hemel Si oefenē
hē in mīnē sondʼ wee
dat groet es En̄ in devociē En̄ in ghenuechtē
En̄ in weeldē daer sise
hebbē mogē sondʼ groeᵗ
wee . Die andʼe die diē
wech ghaē dat hi sine
substancie velde Die leuē alse in die helle
Dat comt vā
dʼ 
vreselekʼ
manīghē vā gode . Hē
es soe vreeselec te moede hare gheest ꝟsteet
die crachtecheit dies
na vals . en̄ hare redene en caens niet ꝟstaē Hier ōme doemē
si hē seluē alle uren


Al dat si sprekē en̄ wʼkē
en̄ dienē Dat dūct hē
onbequame En̄ hare
gheest en ghelouet niet
Dat grote te ꝟuolghene . Dit houdet hare hʼte
butē hope Dese wech
leidse herde diepe in
gode . want die grote
onthope leidse ouʼ alle
strecke En̄ dore alle passagen En̄ in allē ghewareghē staden . Die
in dē derdē weghe zijn
Die volghē den gheneyghedē tide Die leuē alse
int vagheuier Si bʼren
mꝫ innegher beghʼten
sondʼ cesserē om dat hē
al es vore gheneyghet
De mōt ghebodē De
arme ontplokē Ende
Dat rike hʼte ghereet
Dat vreseleke ontplukē maect hē haer Zielē
gront soe diep En̄ soe
wijt Datse niet ꝟuult
en cōnē ghewʼdē Dat


wide ontdoē
vā
gode maentse alle urē vā bīnē bouē hare gheleistē Wāt
in sinē rechterē arm zij̄
behelst Alle zine vriende hemelsche en̄ ertsche
in ene ouʼuloeyleke weelde En̄ in de slinke zide behelst hi de vreēde Die mꝫ
blotē ꝟscraeptē gheloue
te hē selē comē om siere
vriendē wille Soe dat
ꝟuult wʼde die volle eneghe blisscap in hē diere
hē nie en ghebrac om sine goede en̄ om sine gheminde . gheuet hi den vrēden sine glorie en̄ maectse alle vriēde
van
maysniedē . Ay de zuete manīghe
En̄ dat opene hʼte doetse
manē om ghebrukē Die
vloyeleke rike wondere
vte siere riker hertē die
doense gapē bouē redene
En̄ bʼren sondʼ blusschen
Dʼ ōme eest vagheuier
Want al bʼrē si Dat si vā


dē viere soe onghebʼrent
zij̄ . Die uolcomene mīne es .i. brant Si bʼren
om hē genoech te wʼdene
En̄ die wʼheit sire
rikere 
openre hʼtē seghꝫ harē geeste
Dat hi al hare sal zij̄
Met diē toeuʼlate doer
vlieghē si al die hogede
der mīnē Dese sijn in
terē sondʼ voedē Ende
dies god alle dese wege
vte heuet ghegheuen
hē mꝫ te volmīnene
Dat hi vā bīnē es soe
es hi binnē al en̄ al ōgheslotē want men met desē
.iiij. weghē in sijn alre
bīnenste comē mach .
Den vijftē wech gaen
de ghemeine metten
slechtē gheloue die mꝫ
allē vterstē dienste te gode ghaē Die dē tijt in gaē
den Jerstē wech die god
selue es in onuʼuolchelekʼ crachtē En̄ in onbegripelekʼ mīnē . Die gaē


te mids in hē vā dieptē
in dieptē . Si ghaē vte
alle sine wege Die den
wech dore den hemel te
gode ghaē Si hebbē terē
en̄ voedē . wāt hi sine nature gaf soe nemē sise
vrileke Dese wonē hier
int lant des vredē . Die dē
wech dore de hille gaen
te gode si wʼdē gheuoedꝫ
sondʼ terē wāt sine cōnēs
gelouē noch ghehopē dat
si dʼ mīnē in harē substātelikē wesene uoldoē
mochtē . Dese wonē int
lant der scout En̄ redene
doer rent alle hare aderē .
En̄ hetet hē heffen den
inual van gode En̄ van allē ghemindē mēschen
in .J. hoge Sine cōnen
ghelouen Dat si gheuoelē . Dus roertse god vā
bīnē in woede sondʼ hope
Die den wech dore dat vagheuier te gode in sine diepte ghaen Die wonē int


lant des heilechs torens
Wāt wat hē in toeuʼlate
ghegheuen wert Dats
saē ꝟtert in diē gapendē
diepē niet Dit doet altoeˢ
wassē die tornechᵗ der Zielē Dat si mꝫ īneghē gheeste weet dat ouʼbliuen
vā gode Dat hi yet heuet
Datse niet en volheuet
noch hʼ niet en vol es Dits
die tornecheit der Zielē
Noch es een naerre torē
selkʼ zielē dies ic zwigen
moet wāt mē mꝫ alle desē
weghē in gode gheet Dore
hē seluē dore dē hemel
dore de hille Dore dat vagheuier Dʼ om̄e es god
ongheslotē al es hi bīnē
al . Dat vierde Dat
god butē al es En̄ onbegᵉpē Hi es butē al wāt hine
rustet in ghene dinc Dā
in die druusteghe natᵃe
sire vloyender vloedeghē
vloede Die al ōme ende
al ouʼvloyen . Dat eest dat


mē segꝫ in de cantikē .
¶ Oleum effusū et cetʼa
Alse olye es dijn name
vut ghegotē Dʼ om̄e mīnē di die op wassende .
Ay hoe wʼ seget die bruut
Die dat wel ꝟsteet en̄ vā
hē seget Dat sijn name
es vut ghegotē bouen
Alle weghe vet te makene
elkē na sine noet Ende
na sine wʼdecheit en̄ na
zijn ambacht vā dienste
Dat god vā hem hebbē
sal Dat vloyē vā sinē
name gaf ons te kīnēne
in eren ꝑsone sinen
eneghen name Die
vloet sijns naenechs
ewelecs enechs name storte vut met vreselekʼ druust van manīghē die si hē ondʼ manen
eenvoldech en̄ drieuoldech Die vader storte
vte sinē name in cᵃchteghē wʼkē En̄ in riker
gichtē en̄ in gherechtʼ
gherechtecheit De sone


goet vut sinē name in
toenlecheidē vā bʼrēdē
onste En̄ in ghewareghʼ
redenē En̄ in hʼteleke tekene vā mīnē Die heileghe geest goet vut
sinē name in groter
claerheit zijns geests
en̄ sijns lichts En̄ in
grotʼ vloyheit vā volheidē des goets willē
En̄ in iubilaciē vā hoghē toeuʼlate ō ghebrukenessen van
mīnē De vadʼ goet [vut]
sinē name en̄ gaf ons
dē sone En̄ haeldē in
hē seluē weder De vadʼ
goet vut sinē name
en̄ sende ons dē heileghē geest De vadʼ goeᵗ
vut sinē name Doē
hi dē heilegē geest maēde weder in te comene
met al dat hi hadde
ghegheest De sone
goet vut sinē name
Doe hi gheborē wert


Jhʼs Doē hi met dien
name woude vet makē
Al onse maghʼheit En̄
behoudē woudet
al dat hi behoudē
woude
zijn de
sone goet vut sinē name Doe hi ihʼs xp̄s wʼt
ghedoept Dʼ met beschiet hi ons der kʼstene vetheit Die na sinē
name hetē En̄ met
sinē name en̄ mꝫ sinē
lichame wʼdē gheuoedꝫ
Ja en̄ ꝟdoene ī teren
alsoe begherleke En̄
alsoe vetteleke En̄ alsoe
smakeleke alse si selue willen Dat es alsoe onghelijc Alse dat
scerpe van eerre naeldē ieghē Alle de werelt
metter zee Onghelijc
meer vetheiden mochte mē smakē en̄ gheuoelē vā gode sochtement ane hē begheerleke met mīnendē toeuerlaete En̄ alsemē
wel met rechte op hē


prueuē mochte . Die fierleke beghinnē woude
Dat vte stortē vā sinen
name hi soude de op wassende zijn Diene mīnē
soude De sone goet vut
sinē name in wondere
Doe hi met siere doet leuē en̄ licht voerde ter
hillen Die doch doet es
sondʼ leuē Daer voerde
hi leuē en̄ licht Dʼ gheē
licht wesen sal . Daer
haelde sijn name sine gheminde in clarē lichte en̄
in volre vetheit . Die selue name bʼrende Die dʼ
bleuē . mettē eweleken
viere der deemstere doot
Ay hoe deemstʼ es die doot
dʼ mē sinē name niet en
kint Die sone goet vut
sinē name Doe hi seide vadʼ
ꝟclaert mi mꝫ dier
claerheit Die ic hadde
bi di . eer de werelt was
Niet dat heme de clarhᵗ
ye ure ghebrac Mʼ hi


woudse met hē ꝟclaren
Doe hi met hē alle dinc
ghetrect hadde alsoe hi
doē seide Jc wille vader
Dat si alsoe i zijn in
ons alse du vadʼ in mi
En̄ ic in di Dit was dat
liefeleecste Dat god ye
oppenbaere seide Dat
mē inder scrifturē leset
Doe voer hi in met sinē
name Diē hi ouʼgroet ute
hadde ghegotē En̄ diē
hi hʼde menechfout oec
in hē storte alne wasser
nēmer het was ghemenechfout Want alle dīc
was sonder ane beghin
Alsoe groet in hē alset
sondʼ
inde
wesen sal . Al eest
bidʼ vettʼ olyē sijns hoegs
namē vte gheghoten
en̄ ghemenichfout .
Die heilege geest goet
vut sinē name Dat
vte
hē
vloyē Alle die heilege
gheeste En̄ die ingelē
die dʼ regnerē in gloriē


Hare name dʼ si in geordent zijn Die heetē
core en̄ die zijn ute dē
name gheghotē En̄ die
heilege geeste vā dē hemele En̄ vandʼ erden
En̄ die goede geeste Die
noch niet geheilecht en
zijn noch selke sere geheilecht en selē zijn
En̄ alle gheeste zundʼlinghe en̄ ghemeine
Die heuet zijn name
En̄ zijn
geest
ghegeest alle
elckē na de mate vā
ghemītheidē sijns
gheests Sijn name
gheest alle wise geeste
En̄ alle snelle geeste
En̄ alle sterke geeste
En̄ alle zuete geeste
Dese geest hi al Sij̄
name es oec ouʼ al erterike gegotē op te ghemeinte te onthoudene
En̄ te vuedene elcken
na sine ghemintheit
Dus es god butē al .


Want yet vā gode es god
altemale En̄ want
elc
heuꝫ
elc vā hē na zij̄ betam̄
soe begript elc vā hē
al dat hijs heuet Dus
es hi al ombegrepē En̄
want de vadʼleke cracht
alle urē soe vreseleke
maent sine enecheit
om ghebrukē Dʼ hi hē
seluen genoech met es
Soe begript hi
hē
seluē
alle vren al Ende ia en̄
elc wesen hoe sijn name
ghegotē es al begript
hijt in die enecheit zij̄s
selues En̄ al maent
hijt in ghebrukene
sijns selues Oec om
gripene Die inneghe
geeste vandē .iiij. eerstē weghē Die in hē seluē
gaen En̄ die dat selue
zijn willē in al dat hi
es En̄ hē niet te vorē
geuē en willē sine willene mꝫ toeuʼlate en̄
mꝫ mīnē al ꝟcrighē


En̄ al dat selue zij̄ sondʼ
mē dat hi es Die inneghe gheeste vā mīnen
Die omgripene al ōme
en̄ ōme Die iubilacie
zij̄s wondʼs Die omgᶦptene met volre weeldē
bouē al En̄ die vadʼ die
omgriptene mꝫ gerechtecheidē in zijn enich
recht En̄ dʼ om zijn sij̄
ordele diep en̄ donker
Alse die afgronde ende
bouē Al die gerechtechᵗ
des vadʼ En̄ die iubilacie
sijns geests En̄ alsoe begript de vadʼ des soens
gherechtecheit En̄ des
heilechs geests En̄ ia
in allen geestē Die hi
gegheest heuet in iubilacien en̄ in vol ghebrukē vā Mⁿ En̄ dʼ in eest
wonder Dat god te vollē
omgrepē es Dus es
god mꝫ aldē vloeden
vā sinē name oueruloyende ī al En̄ ōme


al en̄ bouē al
en̄ ondʼ al
En̄ in ghebrukene vā mīnē omgrepē Nv zijn de iiij
wesene vā gode in een
geheel gebrukē comē
Die geheelheit ōme sit
cierlec in enē cierkele
mꝫ viere dierē Die aer
sal alle vrē vliegē mꝫ
vlieghendē vloghelen
na die hoecheide hoe god
bouē al es en̄ onuʼhauē
Die osse sal besittē
de stat hoe god ondʼ al
es en̄ onuʼdruct Die
leeu huedet de stat hoe
god bīnē al es en̄ ongheslotē Die mēsche
besiet de stat hoe god
butē al es en̄ al omgrepē Die inneghe ziele Die aer sal sijn . Die
sal vlieghē bouē haer
seluē in gode Alsoe mē
leset van dē iiij dierē
Die vierde vloech bouē
hē vierē alsoe hi dede
Doe hi seide Jn pᶦnci

pio era uerbū . Die
aer ziet inde zōne sonder keren soe
doet oec de īneghe Ziele sondʼ weder sien in
gode Johannes sal
de Ziele sijn die wijs
es in dē coer Dats ī
de oefenīghe vā gode
ī mīnē Daer en sal
mē ghedinkē heileghen no mēschē Dā
allene vlieghē in die
hoghede gods . Alse
Dies aers ionc in de
sonne niet ghesien
en can Soe werpt hijt
vte Alsoe sal de wise
ziele vā hare wʼpen
Al dat de claerheit
hars geests ꝟdonkerē mach Wāt der wiser Zielē en steet niet
te rustene al die wile
Dat si aer es . sine vlieghe alle vrē na die
ōuʼhauene hoecheit
Die diere ghingē


en̄ keerdē wedʼ En̄
si gingē en̄ en keerdē
niet weder Datse
niet weder en keerdē
Dat es dat die hoechᵗ
nēmermeer volheuē
en wʼdet Datse wedʼ
keerdē dat es in de
wide en̄ diepte en̄
in die effene wesene
te sine en̄ te siene
GOd si ꝟ indʼ wʼhᵗ
Dʼ hi god en̄ mīne met i es Es hi
v in die mīne soe moeti hē met u seluē Mᵉ leuē Op dat toeuʼlaet
soe geuet v tʼ wʼheit
die hi selue es . Alsoe
enich leuet der heilegher mīnen om
pure mīne Niet ō
uwe genuechte siere
mīnen te pleghene
in uwʼ oefenīghen
Mʼ in dien werkē
sijns te pleghene
die mīnē genoeghē


Jn alle diē dattu god geuet Hoe scone dat es diē
en geuet v cussen niet
vore diē dach Dat ghi
wet dat ewelike durē
sal Sijt vroet nu dʼ ghi
sijt ghi hebbes wel te
doene En̄ bouē alle dīc
beuelic v Dat ghi v
hoedet daer hʼde wijseleke vā sondʼlincheidē
Diere daer herde vele es .
Noch vā lieuē Noch vā
leden en ondʼwindet
v vā hē niet Sijt oetmoedech alle vren .
in al en̄ oec niet soe
oetmoedech . dat ghi yet
sot wert En̄ wʼheit En̄
gerechtecheit achter
laet in al diē Dat ghise
gheleistē moget . Want
ic segge v vorwaer Die
lieghet in oetmoedecheiden hi wʼt daer berespt
Si cōnen dʼ herde vele
Siet vore v seluē ende
bestaedt uwen tijt . En̄


sijt ghetrouwe en̄ wast
met ons Si soudē v
gherne van ons treckē
met hē . Hare hʼtē es wee
om ōse sundʼlinge trouwe Nv en sijt niewerīc
met te onledech . doet alle
dinc optʼ mīnē sach
En̄ leuet in eneghen
vlite met ons En̄ laet
ons inder zuetʼ mīnē
leuē . Leuet gode en̄ hi
v En̄ ghi ons
IC sal v segghē sondʼ
voeghē En laet v nᵗ
mī dan mīne genoeghē
Gheuet dʼ redenē harē
tijt En̄ merct altoes wʼ
ghi hare zijt te luttel
ochte genoech En̄ en ꝟsuent v ane ghene ghenuechte Dʼ bi uwe redene te ꝟliesene . uwe redene die ic meine Dat
es dat ghi uwe kīnesse
Altoes wakende selt
houdē in ondʼscedecheidē Ghi en selt v niet la

tē ꝟnoyē eneghe wile
te dienne cleine ochte
grote Siekē en̄ ghesondē En̄ soe si ziekere
warē en̄ mē vriendē
haddē . soe ghi hē eer
dienē soudt En̄ de vrēde ꝟdraghet altoes ghʼne En̄ alle die v beliegē
Die en weder segghet niet .
En̄ alle die v ꝟsmadē
Dʼ mꝫ beghert te wandelene Wāt si rumē v
dē wech der mīnē Bi
torē moede en ghebrect
niemene Bi torē moede en laet ghene wijshᵗ
ongheuraghet Die ghi
niet en weet Noch van
scandē dat ghire niet
en wet Want ghi sijt
sculdech vā gode te wetene alle die doget Die
ghi lerē moget . Mꝫ arbeite Mꝫ vraghene . mꝫ
studeerne Met ernste
En̄ alse ghi yemene
mesdaē hebbet met uwʼ


scout Soe en beidet niet
langhʼe ghi en beteret
Al te hant ieghē hem
Dat sidi sculdech der
doot ons heʼen . hē ghenoech mꝫ te doene Dʼ
ghine naest en̄ best
in vredē bi waent brīghen Dat doeter toe Hē
te voetē te valne En̄
vredeleke wʼt weder
te segghene Ochte vrede weder te doene Dat
en seldi latē om torē
Noch om scade
noch
ō scāde
Eest dat
ghi gode ghecrigē wilt
uwe lief te sine Ende
uwen brudegoē . Lieti
oec dat bi houʼdē Ghi
souter vele in qᵃder met poentē comen En
houdet v ane gheen
dinc soe crighelike
Dattʼ v god sine gracie bi mach ontsegghē
bi houʼdē en spaert
ghenē dienst . Bi houʼdē en midet v niet


te gheuene cleine gichtē
noch arme Bi houʼdē
en laet ghene dinc te
eyschene dier ghi behoeft En̄ niet wel ontberē en moghet Bi houʼdē
en scaemt v niet dattu
hongert Ochte dorst .
Ochte vaket . Ochte vriest
Ochte siecheit die niet
scone en es Ochte onsē
Ochte onsedē zedē Wāt
Dats grote eere en̄ hoesscheit vā butē Dat die
liede hare ꝰfusen lien
En̄ het es grote houʼde
dat mēse ꝟswighꝫ En̄
het es onnere en̄ lachtʼ
Dat mēse vordere bedᵃghē mach Dan si hen
seluē bedraghē En̄ oec
eest gode onsen lieue
Ene grote gheueistheit
Die valsch es en̄ onbeqᵃme en̄ ontrouwe Wāt
Dat es hoger trouwen
recht en̄ mīnē Dat
lief dē lieue ontdect


zi in al dat hi es nedʼ en̄
hoge Alsoe seggic v al dat
v vor gode allene messciet
Dies seldi v voer hē confuus gheuē Alsoe dat ghijᵗ
liefelike soe voer hē kint
En̄ met wetentheidē vore
hē beclaghꝫ dat hi ghehorᵗ
hebbe die claghe Ende
die mesdaet ꝟgeuē En̄
de gᵃcie toe ghegheuen
eer ghijs vore dē priestʼe
toe cont comē te belyene . Al dat ghi vore de mēschē mesdoet Diē confuse lyet oppenbare Daᵗ
ghi vā hʼtē allene mesdoeᵗ
Dat belyet alsoe ic v vore seide tusschē v en̄ gode
in biechtē Met uwen
oghē seldi gode anesiē
eenuoldechleke sondʼ
meer en̄ puerleke Nemmermeer andʼ dinc te
beziene Noch anderen
troest te nemene dan
in hē Memorileke seldi
gode vā hʼtē dragen . En̄


liefleke behelsen mꝫ liefelekʼ openre hopender
hʼtē En̄ gapē altoes iegē
sine hʼteleke soetheit En̄
ieghē die hʼtelecheit ziere
hʼtelekʼ zuetʼ naturē Dʼ
ōme doet al en̄ laet alse
ghi v vā butē dus scone
houdet na de wet en̄ volcomē Alsoe alst behort
En̄ alle dies ghi ontberē moget Dies ontbeerᵗ
En̄ uwe noet nēpt nauwe van uwē dinghē
Sijt soe oetmoedech vā
butē Dat god niet te v
tsegghene en hebbe En̄
sijt dan vā bīnē Alsoe
vri En̄ altoes reikende
na hē seluē met ere ellendegher droeuer hʼtē
En̄ bit sterkeleke sire
mīnē Dʼ zuetʼ hʼtē . En̄
sire sterkʼ mīnē Datse v hare te mīnen
gheue En̄ dat hi bekinne hoe ene ionge
hʼte .Mⁿ. ontberē mach


Want hi es god dʼ mīnē
En̄ bekint wel de noet
vā mīnē Want hi dandʼ
mīnē zedē wel kint houdi v alsoe puer Alsic v
gheseghet hebbe hoe
v
hē god
mochte onthoudē Die soe zuete es
En̄ die soe diepe in valt
en̄ die al dore valt Dʼ mē
ieghē hē gaept Ende altoes roept bīnē sondʼ
ꝟghetē op uwe hʼteleke
lief Ghi al moghende en̄
rike alre gichtē en laet
mi grote god aldus ar̅
niet Van al dien dat ghi
beghint ochte wʼct Dat
segghꝫ hē ernsteleke
Dat ghi niet ydel scedē en wilt dʼ af sondʼ
vrocht Vā ghenē diēste
en wilt danc noch loē
Mʼ vā allen dinghē En̄
in allen dingē nemt
hē seluē oetmoedelike
En̄ vā allen creaturē
seldi gode nemen


Mʼ vā niemene en seldine ontfaē Dā uter geheelheit sire naturē Altoes te
oefenē liefelike Want
zijn zuete name maectē
allen mēschen bequame
in die ore der redelekʼ zielen En̄ alle die woert die
ghi hoert vā hem in die
scrifture En̄ die ghi selue
leset En̄ die ic v gheseghꝫ
hebbe en̄ die v yemen
seghꝫ in dietsche Ochte
in latine Die laet in uwe
hʼte gaen En̄ merct en̄
benijdt te leuene na sine
wʼdecheit Dus oefent v
in al dat ic v gheseghet
hebbe Wāt men mach
niemē mīnē leren
Mʼ dese doechdē volleiden
dē mensche tʼ mīnen
God geue v spoet dit
te ꝟwinnen . AmeN
GRoet mi oec saren
mettē seluē yet en̄
niet Dat ic ben . Dat ic
hare dat volwesen conste


Dʼ si in ghemīt es Dat
Dade ic hare gherne En̄
ic saelt hare oec voldoē .
hoe si mi aldus doet .
Si heuet mire ellendechᵗ
ouʼ zere ꝟghetē En̄ ic en
wilre hare oec niet ꝟmanen noch ꝟwitē na diē
Dattʼe hare die minne
quite laet te ꝟmanene
lieue Diese alle urē in
nuwʼ persen houdē soude . En̄ onledech met haren edelē lieue Nv alse si
andere onlede heuet En̄
ghedurē mach en̄ gedoghē mijns hertē leet
soe late mi dolen Doch
wete wale Datse zake
soude sijn mij̄re recreacien in dit leuē des ellendes En̄ ghindʼ in ghebrukenessen Dʼ sal si
doch wel zijn . al laet si
mi nu dus dwazen
En̄ ghi mi die meer vā
mi gheleistē moget Dā
yemen die nv leuet


sondʼ zare . Emme En̄
ghi . die sijt mi al eens
Oec keerdi v beide te
lettel tʼ Mⁿ . Die mi soe
vreeseleke omvaen heuet bi berueringhen
vā onghecoster mīnē
Mine herte Noch mine
ziele Noch mine Zinne
en rustē dach noch nacht
noch ure . de vlāme
bʼrent alle urē int merch
miere Zielē Segghet
mergrietē datse hare
hoede vā houʼdechedē
Ende datse vroede . ende
ane gode va elcs dagheˢ
En̄ datse hare trecke
tʼ welmaectheit wʼt
En̄ ghereide hare mꝫ
ons te woēne Dʼ wi ꝟsamelē selen Datse
mettē vreemdē niet
en wone noch en bliue
Dat ware grote ontᵒuwe ontbleue si ons soe
ghʼne so si ons lieue dade
En̄ nu mꝫ ons es En̄


soe zere es En̄ soe sere
soe wise met ons begherē Te enē tide hoerdic
een sermoē Dʼ mē seide
vā Sʼ augustine op die
ure Dat ic dat horde
wʼdic soe zʼe ontfūct
vā bīnē dat mi te moede was Ochte Dat al in
erterike was ꝟbʼrent
soude hebbē vandʼ vlāmē Die ic in mi gheuoelde De minne es al .
IN gode si v gruete
En̄ trouwe volcomēleke ghesendet vā mi
en̄ van mi ontboden
En̄ dat alle vrē in ghewareghʼ mīnen
ghemaent Dat ghi
der warheit leuet en̄
dʼ volmaectheit om gode ghenoech te doene
En̄ lieue en̄ ere ende
recht in hē seluē te
vorst En̄ dʼ na in die
goede Die ghemīt zij̄
vā hē En̄ hi vā hen .


En̄ vā hē alle noetdorfte
te gheuene in welkē
manierē soe si sijn Dit
mane ic v altoes te doene en̄ hebbe gedaen ye
sider dat ic te uwent
woende Want dat es
dat beste wʼc En̄ dat cuuste dat ic te gode weet
Dat toent v de scriftᵃe
wel eest waer En̄ bouē
al ghedinct der eneghʼ
mīnē Die ic mīne ende
meyne al en canic hare
niet genoech gedoen
Ay gheuoelt en̄ ꝟstaet
hoe gherne ict zaghe
En̄ dat ghijt oec dadet
En̄ gheuoelt oec ende
smaket hoe wee mi dat
doet Dats ghebrect .
Ons mach onse ellendecheit meer zijn En̄
ghebreke onser ellendecheit vā mīnen Dat wi
niet ghebrukē en mogē
onserlijc anders noch
zijns Jc wille Dat ghi


leuet om te wassene ī
uwe volcomenheit Mʼ ic
onsaleghe Diet met
mīnē beghere vā .u. allē Die mi soudet zijn
recreacie in miere pinen En̄ solacie vā mire drueuer ellendē
En̄ peys en̄ soetheit
En̄ ic dole allene en̄
moet vā hē bliuē Diē
ic ben bouē al dat ic bē
En̄ diē ic alsoe ghʼne
volcomene mīne ware
En̄ wet god hi gebruket en̄ ic derue alles
dʼ mine ziele in rastē
soude in hē . Ay wʼ ōme
laet
hi
mi alsoe zere hē
te diēne en̄ te ghebrukene en̄ dʼ ziere Ende
onthoudet mi dan vā
hē En̄ van dē sinē . vart
wel En̄ leuet scone
God zij met v
GOd zij met v En̄
make v ꝰdech alle
Die ꝟhoelne weghe


Die ghi sculdech zijt
te geuene en̄ te leuene
in gewareghʼ mīnē
soe dat hi v condech
moete makē Die ontelleghe grote zuetechᵗ
ziere hʼtelekʼ zuetʼ naturē Die so diep es
En̄ soe ongrondelec
Dat hi vā wondere en̄
vā onbekintheiden
Dieꝑe en̄ donkere es
Dan die afgrōt . God
gheue v u seluē te bekīnene in al Dies ghi
behoeft Soe moegdi
comē in dat bekinnesse vander hoger mīnē
Die hi selue es onse
grote god Gheuet v
seluē ondʼdaen vol oetmoedech in allen dīghē En̄ niewerinc af te
ꝟheffene En̄ besiet uwe
cleinheit En̄ sine gᵒetheit . uwe nederheit
En̄ sine hoecheit . uwe
blentheit En̄ sine



claer zien dore al En̄
dat hi al doʼe ziet hemelsche en̄ erdsche En̄ de
abis gronde En̄ de ꝟborghene diepte En̄ alse v
ghedinct der volcomēheit zij̄s selues hoe
hi hē seluē te vollen genoech es in Mⁿ En̄ in
gloriē En̄ alse ghi siet
Dat ghi soe ellendech
sijt vā allē oefenīghē
vā Mⁿ Die lief vā lieue
sal ontfaē Jn helsene
Jn Cussene . Jn enecheidē Jn bekinnessen
Jn nemene . Jn gheuene . Jn oetmoedecheidē . Jn ondʼlinghen
groetene Jn ghenadeghen ontfane En̄
Dat lief dē lieue soe
lettel helen mach
En̄ v noch soe ꝟbʼgē
es En̄ soe ꝟholen
van hē weder hi v
in mīnē si ochte en
zij . Ay dese zakē mo

ghē di wel doē oetmoedech zijn . Want ghi en
wet uwes wies ꝟheffen Alse v ghedinct Dʼ
grotʼ bitter ellenden
Die donkʼ es Die ic v
gheseghet hebbe Die
doch drieuout meerre
zijn Dan ic v seggen
sal Dats wʼ . dies lye
ic wel Jc seide v wel
een deel meer dʼ toe
Dan ic doe Mʼ ghi ghemesses soe luttel Dat
ghi niet en wet watter
ane gheleghꝫ en̄ ghebrect En̄ welc die soetheit es Die lief van lieue heuet Dat ic segge
vā Cussene vā lieue
Dat es met hē gheenecht te sine buten
alle dinc En̄ gheen
ghenoeghen buten
dat te ontfane Dat
mē in genuechten
vā enecheiden bīnē
hē ontfeet Dat ōme

helsen es sine onthoudenesse vā scon̄ toeuʼlate
te hē mꝫ ongheueinsʼ caritatē Dit es helsen en̄
cussē vā lieue in redenē
Mʼ in gheuoelne vā bīnē
En̄ in ghebrukene van
lieue Dat dʼ es vā soetheidē Dat en mochtē v
niet alle de ghene te vollen ghetellen Die ye mēschelike vorme ōtfingē
Mʼ mē mochte v uele meer af seggē bescoet yet
Dit latic aldus bliuē
Mʼ bekīne di nv dese gebruke Dat ghi niet en
hebt vā gode diene ghemīt heuet Dat ghi vā
hē te rechte hebben soudꝫ
wʼe hi vā v ghemīt bouē
al . Alsoe hi sculdech es
ghemīt te sine Mīnedine aldus en̄ wʼdi zijn
lief soe soudi alle die ōtelleghe wondere ouʼuloedege vā hē hebbē die ic
gheruert hebbe Dat ghi


nv wet dat ghi dit zijt
En̄ hi dat es En̄ v bi uwʼ
nederheit Dat ontbliuē
moet dies behoefdi v
wel te oetmoedeghē bouē al en̄ niet te ꝟheffene Dit zij̄ de īneghe
zakē wʼ ōme Dat mē
oetmoedech sal zijn
INde rijcheit Dʼ clareheit dies heilechs
gheests Dʼ makꝫ de zaleghe Ziele ꝟweende
feeste Die feeste dat zij̄
heilege woerde gheuoeghꝫ in heilecheiden metter heylecheit ons heʼen
Die woerde zijn elker
zielē diese horet En̄
natuerleke ꝟsteet
gheuende .iiij. dingē
mꝫ volre heylecheit
Si geuē hare gheuoellecheit En̄ suetecheit
Ende blijscap En̄ ꝟweētheit En̄ al in ghewaregher gheestelecheit Soe
wanneerwānneer god der sale

gher Zielē de claerheit
gheuꝫ Dat sine bezien mach
in siere godhᵗ . Soe besiet sine in siere ewelecheit En̄ in siere groeᵗheit En̄ in siere wijshᵗ
En̄ in siere edelheit En̄
in ziere ieghēwordechᵗ
En̄ in siere vloylecheit
En̄ in siere geheelheit .
Si siet hoe god es in siere ewelecheit god met
naturlekʼ godheit Si
siet hoe god es in siere
groetheit gheweldechᵗ
mꝫ naturlekʼ gheweldechᵗ
Si siet hoe god es in siere vloylecheit rike mꝫ
naturlekʼ rijcheit Si
siet hoe god es in ziere
wijsheit ꝟweent mꝫ
naturlekʼ ꝟweentheit
Si siet hoe god es in siere edelheit Claer met
naturlekʼ claerhᵗ . Si sieᵗ
hoe god es in siere ieghenwʼdechᵗ zuete met
siere naturlekʼ zuetecheit


Si siet hoe god es in siere vloylecheit rike met
naturlekʼ vloedecheit
Si siet hoe god es in siere
geheelhᵗ . weelde mꝫ natʳlekʼ weeldechᵗ . Jn alle desen besitse gode in enen
ꝑsoen En̄ in elkē vā desen bezitse gode in menechlekefuldeghʼ godlikʼ
rijcheit Wanneer si in deser bescouwinghē es . Soe
behoeft si te wesene in
rastē vā hʼtē . Wat si andʼs
es vā butē Dit seghꝫ dezoete Ziele Die mꝫ mīnē
in grotē ꝟnoye heuet ōtbeidet hars selfs heren mꝫ
sinē toeuʼlate En̄ hare here heuet ꝟclaert hare
hʼte En̄ in die claerheit esse comē in geheelekʼ ghetonecheit . En̄ si sprect
vā feestē En̄ seghet van
weelheidē . wat es mi el
dan god God es mi werdechleke ieghē God es
mi vloyleke God es mi


geheeleke God es nv mettē sone yeghewʼdechleke
mꝫ zoetheidē God es nv
mettē heileghē
gheest
vloyleke
mꝫ rijcheiden God es nv
mettē vadʼ geheeleke mꝫ
ꝟweētheiden . Aldꝰ es nv
god mꝫ driē ꝑsonē .i. heʼe
En̄ J heʼe mꝫ .iij. ꝑsonē
En̄ met driē ꝑsonē in menechfuldeghʼ godlikʼ rijcheit es hi te miere Zielē
En̄ hi seghꝫ selue uort
Die Ziele die mꝫ gode wādelt in sine ieghenwʼdechᵗ
Si sprect gerne om sine
gheuoelecheit . En̄ om sine zoetecheit En̄ om zine groetheit . Die Ziele
Die noch vort wandelt
met gode in siere vloylechᵗ
Si sprect ghʼne ō sine Mᵉ
En̄ om sine ꝟweentheit
En̄ om sine edelheit Die
Ziele Die noch voert wandelt mꝫ gode in sine gheheelheit Si sprect ghʼne ō hemelsche rijcheit


En̄ om hemelsche blijscape En̄ om hemelsche
weeldecheit Die zalege
Ziele die met al desen
wandelt in gode Ende
met gode wandelt in
alle desen Si kint alrehāde gracie En̄ si
es meester en̄ ꝟweēt
mꝫ Alsoe selckʼ ꝟweētheit Alse god es in godlekʼ rijcheit Die .i. ewech
heʼe es Ende die al goet
es en̄ die god es En̄ die
alle dinc gemaect heuet God es groetheit
en̄ gheweldecheit en̄
wijsheit God es goethᵗ
En̄ ieghēwʼdecheit en̄
soetheit God es subtijlheit en̄ edelheit En̄
weeldecheit God es hoechleke in siere groethᵗ
En̄ volcomē in siere gheweldecheit En̄ ꝟweēt
in siere wijsheit God
es wondʼ in siere goethᵗ
En̄ geheeleke in siere



ieghenwʼdechᵗ . En̄ blijscap in siere zoetechᵗ
God es gewarech in siere subtijlheit En̄ weeldech in siere edelheit
En̄ uol ouʼuloedech in
siere weldecheit Aldus
es god in iij ꝑsonē mꝫ
hē seluē in menechfuldeghʼ godliker rijcheit
God es ene ꝟweende
zalecheit En̄ hi es op
gehoudē mꝫ ouʼghaēder crachtecheit in wōderlekʼ hoechelekʼ rijcheit Dit zijn worde die
mꝫ ꝟweentheidē comē
vallende vter fijnheit
gods En̄ welc es die fij̄heit gods Dat es dat
wesen der godheit in enecheiden En̄ die enechᵗ
in geheelheidē En̄ die
geheelheit in toēlecheden En̄ die ghetoenlecheit in glorileechedē
En̄ die glorilecheit
in ghebrukelecheidē


En̄ die ghebrukelechᵗ
in ghebrukelecheidē en̄
in ewelecheidē Gods gᵃciē
Die zijn alle fijn . Mʼ die
dit ꝟsteet hoe dit es in
gode En̄ in die trone der
tronē En̄ in die rijcheit
der hemelen hi heuet die
fijnheit alre hande gracien Die hiertoe yet spreken wilt hi behoeuet metter zielē te sprekene God
es mꝫ ꝟweentheidē wesēde in middē siere glorien En̄ dʼ in es hi in hē
seluē onghescreuē van
goetheden En̄ vā rijcheden En̄ vā wondere God
es mꝫ hē seluē in hem
seluē ghescreuē met volre zalecheit te zalecheidē sijnre creaturē om
Dies dat god es Dʼ ōme
es hemel en̄ erde vol vā
gode Die soe geesteleke
ware Dat hi gode bekīnen conste ene zalege
ziele sach met gode na


gode En̄ si sach gode na gode geheeleke en̄ vloyleke
in geheelecheidē En̄ geheeleke in vloylecheden
En̄ si sprac met haerre
geheelheit en̄ seide God
es .i. groet here in ewelecheidē En̄ hi heuet in
siere godheit Dat hi es
in .iij. ꝑsonē Hi es vadʼ
in siere geweldechᵗ . Hi es
sone in siere bekenlechᵗ
Hi es heilech geest in siere glorilecheit God gheuꝫ
in dē vadʼ En̄ hi toent indē
zone En̄ hi doet smakē
indē heileghē geest God
wʼct metten vader gheweldechleke En̄ mettē
zone bekīnelecke En̄ mettē heileghē geest subtileke . Aldus wʼct god met
.iij. ꝑsonē in enē heʼe En̄
met enē heere in .iij. ꝑsonē En̄ mꝫ Drie ꝑsonen
in ener menechfuldeghʼ
godlekʼ rijcheit En̄ met
menechfuldeghʼ godlikʼ


rijchᵗ in sine ꝟweendē
ziele Die hi gheleidet
heuet in die heymelechᵗ
sijns vadʼ En̄ maectse
alle ꝟweent . Tusschē
gode en̄ de zaleghe Ziele
Die god worden es mꝫ
gode es ene geesteleke
caritate Soe wāneer
god openbaert Dese
geesteleke caritate inder
zielē Soe gheet in hare
op een gheuoelleke
vrienscap Dat es si
gheuoelt in hare hoe
hare god vrient es vore alle ꝟnoye En̄ in allē
ꝟnoye En̄ bouē alle ꝟnoye Ja bouē alle ꝟnoye
tote inder trouwē zijns
vadʼ . Jn dese gheuoeleke
vrientscap gheet op
ene hoge toeuerlaet
Jn desen hogē toeuerlate gheet op ene gerechteleke zuetecheit . Jn
dese gerechteleke zuetecheit gheet op ene


gewareghe bliscap . Jn
dese ghewareghʼ blijscap
gheet op ene godleke
claerheit Soe siet si ende
si en siet niet Si siet een
leke ene vloyleke Ene
geheeleke wʼheit Die god
selue es in ewelecheden
Si steet en̄ god geuet En̄
si ontfeet En̄ want si dā
ontfeet vā gewarecheidē En̄ van geestelecheidē
En̄ vā geuoelecheiden
En̄ van wondere dat en
can niemē ghemeine
ghewʼdē Ende si moet
bliuē in stilheidē inde
vriheit derre ꝟweētheit
Wat god dan te hare sprect van hogen geestelekē wondere Dan weet nyemē dan god Diet hare
geuet En̄ die Ziele Die
geestelec es alse god bouē alle geestelecheit Dit
seide .i. mēsche in gode
Mine Ziele si es al ghescoert metter cracht der


eweleecheit En̄ si es al ꝟsmoltē mettʼ vriescap der
vadʼlecheit En̄ si es al
gheuloyt mettʼ groetheiᵗ
gods Die groetheit es sōder mate En̄ die hʼte miere hʼtē es ene rike rijcheit
Die god en̄ here es in siere ewecheit Dat seide een
ziele in de vrienscap gods
Jc hebbe gehoret De stēme der ꝟweentheit Ende
ic hebbe ghesien dat lant
der Claerheit En̄ ic hebbe ghesmaect de vrocht
der blijscap Sint dat dit
heuet gheweest soe hebbē
Alle de Zinne miere Zielē
gewacht na hoge geesteleke
wondere En̄ alle mine ieghewʼdeghe bedinghe zij̄
altoes beuaē mꝫ enen
zuetē toeuʼlate Dat god
selue es in gewaregher
wʼheit Om dat dit dus es
Dʼ ōme benic ōmateleke ꝟweent Met alsoe selcker ꝟweentheit Alse god


es in siere godheit God es
vlotende met heilecheden
bouē alle heyleghē in de
vaderlecheit van hē seluē
En̄ dʼ ute es hi geuende sinē alre liefstē kinderē
nuwe rijcheit al vol van
gloriē Om dat dit god es
Dʼ ōme mach hi heden en̄
morghē en̄ altoos geuē
nuwe rijcheidē Die nie
gehoert en warē sine warē dē ꝑsonē gehoeret
vā hem seluen in siere
ewechᵗ . God es in sine ꝑsone En̄ hi es in sine cᵃchte
God es bouē sondʼ inde .
En̄ hi es ondʼ sondʼ inde .
En̄ hi es al ōme sondʼ inde
in sine cᵃchte God es in
middē sine ꝑsone vollende alle sine crachte met
godlekʼ rijcheit Aldus
es god inde ꝑsone mꝫ
hē seluē in menechfuldeghʼ godlikʼ rijcheit Jet
van gode Dat es god
Ende dʼ ōme ruert god ī


siere mīstʼ gauē alle
sine cᵃchte Ja yet vā
gode Dat es god selue
es hi in hē seluē . Die
rijcheidē gods zij̄ menechfuldech En̄ god es
menechfuldech in enecheiden En̄ hi es eenvoldech in menichfuldecheidē Om dat dit god es
soe sijn alle sine kindʼe
ꝟweent En̄ emmʼ deē
ꝟweendʼ Dan dander
En̄ alle sine kindʼe sijn
ꝟweent Die Zaleghe
Ziele sprect geesteleke
wijsheit mꝫ mīnen
En̄ si sprect hogeleke
mꝫ wʼheidē En̄ si sprect
moghendelike mꝫ rijcheiden God gheuꝫ Mᵉ
en̄ wʼheit ende rijcheit
vter volheit siere godheit God geuet mīne
mꝫ ꝟstandelecheiden
God geuet wʼheit mꝫ
bescouwelecheidē God
gheuet rijcheit met



ghebruleecheidē Dat
seide ene ziele in die
ieghenwerdecheit godˢ
een En̄ god es alder hemele En̄ die hemele zijn
ontplokē En̄ die cᵃchtecheidē des groets gods
schinē in die hʼtē sire
heymeliker mꝫ gheuoelecheidē en̄ met
zuetecheidē En̄ met
blijtheidē Dan wʼt
die Zale
Ziele gheleighe
det in ene geesteleke
dronkēscap Dʼ si in
moet spelende sijn
En̄ hare ghelatende
na die Zuetecheit die
si vā bīnen gheuoelt
Niemē en begript op
hare si es dat kint godˢ
en̄ es ꝟweent Ene andere Ziele hetet mine
Ziele noch ꝟweendere
Dat es die Ziele Die
met wʼheidē En̄ met
edelheidē En̄ met claeʳheiden En̄ mꝫ hoech

eidē wʼt gheleidet Jn ene
ꝟweēde stilheit En̄ in
die ꝟweende stilheit
hortse een groet gerochte vā dien wondere Dat
god selue es ī ewecheidē Si sijn beide de kindʼe
gods En̄ zijn ꝟweent
in desen tide Die gene
Die soe ꝟre comē es
met gode Dat hi mīne
heuet . en̄ wijsheit wʼkende es in godleker
wʼheit . hi es dicste ꝟweēt
mꝫ al selkʼ ꝟweentheiᵗ
alse god es Wʼ ōe want
also vele alse hi besien
can mꝫ wijsheiden soe
mīt hi mꝫ mīnē En̄
alsoe vele alse hi ghemīnen can mꝫ mīnen soe
beziet hi met wijsheidē
En̄ dicste wile werkende met wijsheden En̄
mꝫ mīnen inde rijchᵗ
gods En̄ dats ene hoghe ꝟweentheit . Die
so lange heuet gestaē


mꝫ gode Dat hi alsoe gedane wondere ꝟsteet alse
god es in siere godheit
hi scijnt dicste wile vore
Die godleke mēschē Dieˢ
niet en kīnē vā godlijcheidē ongodelec En̄ onghestadech vā ghestadecheidē
En̄ onconstech vā constecheidē Jc sach gode god en̄
dē mēsche mensche En̄
doe en wondʼde mi niet
Dat god god was Ende
dat de mēsche mēsche
was Doe sagic gode mēsche En̄ ic sach dē mensche godleec Doe en wōderde mi niet Dat die
mēsche ꝟweēt was mꝫ
gode Jc sach hoe god dē
alre edelstē mēsche mꝫ
ꝟnoye zin gaf En̄ daer hi
hē zin nam Gaf hi hē
dē alre scerpstē zin in
Zinne . Doe ic dat sach
doē troestic mi mꝫ gode
in allē ꝟnoye Dit seide
ene Ziele in die rijcheit


gods Godleke wijshᵗ
En̄ volcomene oetmoedecheit Dats grote ꝟweentheit in die claerhᵗ
dies vadʼ En̄ dats grote
volmaectheit in de wʼhᵗ
dies soens En̄ dat es
groet spel in de soethᵗ
Dies heilecs gheests .
Sint dat mi die heilechᵗ
gods zwigē dede sint
hebbic vele gehoert En̄
sint dat ic vele gehort
hebbe Wʼīne hieldict
dan Jc en hielt niet sotteleke Dat ict hielt
Jc hielt alle dinc vore
en̄ na Soe zwige dan
en ruste mi met gode
te dien tide Dat mi god
spreken hetet Jc hebbe al mine bescedelecheit gehelleecht En̄
ic hebbe al mine geheellecheit gheproꝑleect En̄ ic hebbe alle
mine erlecheit gehoudē Ghedaē in gode




tote dien tide Dat yement comt mꝫ alsoe
selckʼ ondʼscedecheit .
Die mi vraghet wat
Dat Dat es dat ic meine En̄ dat ic dies geuoele mꝫ gode in gode
Dat ics meer te meer
en ben onderschedē alse
mi es te sprekene Ende
hier ōme zwigic zachte
Dat seide ene Ziele in
die vriheit gods Jc ꝟstont alle bescedeleecheit in ere geheelechᵗ
En̄ doe bleuic spelēde in die Zale des heʼē
En̄ doe lietic sinē ambachteren sinē rike
achtʼ warē Ay in dien
tiden vloydē alle de
lantscappe Dʼ lande in
dē lande Dat hietic
den tijt der ꝟweēthᵗ .
Dʼ in bleuic staende ouʼ
al en̄ in al middē Doe
sagic ouʼ al in de glorie sondʼ inde .


GOd si met v Ende
gheue v troest mettē
Ghewareghē troeste zij̄s
selues Dʼ hi hē seluē genoech mꝫ es En̄ alle creaturē na hare wesen En̄
na hare ghetamē Ay
zoete kint . v bedroeuē
Dat es mi leet En̄ uwe
zwʼheit En̄ uwē rouwe
En̄ dies biddic v ouʼ
zere en̄ mane En̄ rade
en̄ ghebiede Alse moedʼ
haren lieuē kinde Dat
si mīt ter hoechster erē
En̄ ter zoetster werdecheit der mīnen
dat ghi alle vreēde rouwen van v doet Ende
Dat ghi v om mi bedroeuet soe ghi mīst mogꝫ
Hoe soet met mi ghaet
Eest in doelne achter
lande Eest in gheuancnesse want hoet zijn
sal . Het es der mīnē
werc . Jc weet oec wel
Dat ic v gheē vreemt


rouwe en ben En̄ dat ic
v na ben vā hʼtē En̄ bekint En̄ de liefste mēsche
Die leuet na saren Dʼ
bi weetic wel Dat ghijt
niet wel ghelaten en
cont ghine bedroeft
v om mine mesqᵃme
Dat wet wel lieue kīt
Dat vrēt rouwe es Wāt
Dat merct selue na diē
Dattu vā alle diere hʼtē
gheloefs Dat ic van
gode ghemīt ben En̄
hi sine wʼke wʼct in mi
stille en̄ oppenbare
En̄ sine oude wondere ꝟnuwet in mi
Soe moechdi oec wel
wetē Dat dʼ mīne wʼke zijn En̄ dat dē vrēdē wonderē moet vā
mi en̄ eysen Wāt si
en cōnen Al dʼ niet
wʼkē Dʼ Mᵉ geet wāt
sine kīnen niet haer
comē noch haer ghaen
En̄ ic hebbe noch ouʼ

lettel mettē mēschē
haer zedē geploghē
Jn harē etene No in
harē drinckene Noch
in harē slapene Noch
in gheciert mꝫ harē
clederē Noch mꝫ hare
verwen Noch mꝫ haren scine Noch mi en
wʼt nie blijscap te goede vā allē diē Dat mēscheleke hʼte ꝟbliden
mach Ochte ꝟcrighē
Ochte ontfaē Sondʼ
bi cortē vren vā gheuoelne Vā mīnen dat
al ꝟwint Mʼ tierst dat
dan Die opslach miere ꝟlichtʼ redenē ontwaecte Die mi oyt
sint Dattʼ god in
sceen ꝟlicht heuꝫ
Jn al dien dat mi
volmaectheit gebrac
En̄ oec den anderē
Soe tonese mi Ende
gheleide tʼ stat daer
ic mij̄s lieues na


wʼdecheit Vā dore gane .i. ghebrukē soude
Die stat vā Mⁿ Die mi
ꝟlichte redene toende
was soe ꝟre bouē mēschelekē zinnē Dat
ic dat wetē moeste
Dat mi niet en behorde te hebbene blijscap no rouwe ne geē
groet Noch cleine
Sondʼ vā diē Dat ic
mēsche was en̄ dat
ic gheuoelde mīne
mꝫ mīnelekʼ hʼten
En̄ dat god soe groet
es En̄ ic soe onghebrukeleke metter
mēscheit ane die godheit gherinē can
Die onghebrukeleke begherte Die mi
Mᵉ altoes ō ghebrukē te hare heuet gegheuē Die heuet
mi ghequetst ende
ghewōdet in de borst en̄ in dat herte .


Jn armariolo En̄
in antisma . Armariolo . Dat es dat bīnenste vādʼ aderē Dʼ
hʼtē Dʼ mē met mint
Ende antisma . Dat
es dat bīneste vandē
geeste Dʼ mē mede leuꝫ
En̄ alsoe gheuoelleke
es in dē meestē ernste
Doch hebbic mettē
mēschen geleuet in
allen dienste vā wʼkē
En̄ dʼtoe hebbense
mi beuondē beset
te al haren behoeuene met gheʼedʼ dogꝫ
Dat te onrechte es oppenbare Jc hebbe oec
in allē met hē gheweest
sint mi god eerst met
geheelheidē vā mīnē
ghereen Soe gheuoeldic elcs menschē noet
Na dat hi was Met sire
caritatē gheuoeldic
En̄ gaf elckē ōste na
zij̄ behoeuen Met sire


wijsheit ghevoelde ic siere genadecheit En̄ wʼōme dat mē dē mēschē
soe uele ꝟgeuē moet
Ende haʼe vallē En̄ hare
opstaē en̄ dat geuen
van gode En̄ dat weder
nemen En̄ dat slaen
En̄ dat heilen En̄ sijn
toegheuē hē ōme niet
Mꝫ siere hoecheit gheuoeldic Alle der ghere
mesdaet Die ic hier horde noemē en̄ sach En̄
dʼ op ghauic oyt zider
met gode Alle gerechte
doemsele na dē grōt
sire wʼheit op ons allē
Wie so wi warē met siere enecheit vā Mīnē
Gheuoelde ic oyt sider
ꝟlorenheit vā ghebrukene Jn mīnen
En̄ passien van ghebrekene Dies ghebᵛkens en̄ gherechtʼ
Mⁿ Weghe in allen en̄
hare zeden in gode En̄


in allen mēschē . Jn
Mⁿ hebbic alle dese wesene En̄ dē mēschē
hebbic genoech gedaē
Die mi soe uele te luttel zijn Al hebbic dit
ī Mⁿ mꝫ ewelekē wesene Jc en hebt noch
niet in ghebrukene
vā mīnen in mij̄s selues wesen En̄ ic ben
de mēsche Die met
xp̄o totʼ doot doghē
moet in mīnē Want
met gerechtʼ mīnē
salmen scande dogē
ondʼ alle vreēde . Tote
diē Dat mīne te har
seluē comt En̄ tote
dien datse mꝫ ons
in doechden volwast
Dʼ mīne mꝫ J wʼt
metten menschē .
GOd die ye was
En̄ emmʼmeer
wesen sal fondam̄t
Van gerechtʼ mīnē
En̄ van volcomenre


trouwē hi es onse volcomene trouwe tʼ alre volcomenstʼ mīnē Dʼ hi hē
seluē met mīt in hem
seluē En̄ alle sine vriēde die hi mīt hē seluē
te mīnene mꝫ volmaecter volcomenheit Te
derre volcomenheit soudē de gene zijn die hi
geroepē en̄ ꝟcorē En̄
ghetekent heuet te sinen dienste Dese mochtē grote wʼke doē Ende
zere vorderē warense
Datse scinē En̄ zij̄ soudē na gerechte scout vā
volcomenre trouwē En̄
vā gerechtʼ mīnē Die
mīt hi wʼct grote wʼke
En̄ hi en spart niet noch
hi en wʼt niet moede
vā eneghʼ noet Die hē
toe comt Noch van wat
tormente Dat hē verscinē mach Mʼ dʼ in wʼt
hi altoes nuwe en̄ ꝟsch
En̄ oec mꝫ allē dingē


cleine
en̄
goet . licht Ende
zwʼ dʼ hi doghꝫ bi ꝟcrighē
mach Die dʼ mīnen wel
ghetaemt Ay arme na
hoghʼ mīnē betaemē wilt
mi luttel yemēt leuen
Mʼ na sijns selues gerieuē .
En̄ mē wilt vele van mīnē hebbē en̄ luttel hare
wʼdeleke leuē Wāt wi zij̄
cranc in dogene en̄ vlitech
in genuechtē Ons cōnen
luttel soe cleyne dīc ghelettē in ꝟnoye wy en legghē
wel Mᵉ gehoudē en̄ ꝟghetē
hars te pleghene Dat es
grote cleinheit Want mē
in allen uren dʼ mīnē genoech soude leuē Jn soetheidē vā mīnē ꝟloren te
sine Ochte in grote tormētelekʼ smertē te sine om
hare wʼdecheit en̄ om hare genoech te doene Dat
hoechste leuē En̄ dat seerste wassen es dat ꝟdʼuē
en̄ dat ꝟdoyē in smʼtē van
mīnē En̄ in zuetē ghe

uoelne es meere nedʼheiᵗ
wāt dʼ in wʼtmē lichte ꝟwōnē En̄ soe faelgʼen de
crachte der mīnen en̄ der
beghʼtē En̄ datse gheuoelen
Dat es hē soe groet datse
niet en mogē bekinnen
dʼ Mⁿ groetheit En̄ hare
volmaecte wesen want
alse dat hʼte en̄ de nedere
zinne die lichte ꝟuult sij̄
gherenē wʼdē na onse affectie Soe sijnse alse hemele mettē hemelē dat dūct
hē En̄ in deser genuechtē
ꝟghetense der grotʼ scouᵗ .
Die alle vren indʼ manīghē es die de Mᵉ dʼ mīnen
maēt Die manīghe meynic Die de vadʼ maēt in
ewelekē ghebrukene
vā enecheidē dē sone en̄
dē heylegen geest En̄
die scout die de sone En̄
de heylege geest dē vadʼ
manē in ghebrukene
Der heileghʼ drieheit
En̄ dat manē es ewe

leke euē nuwe in enē
hebbene En̄ in enē wesene Om̄e dat manē te
eyschene vandʼ vaderlekʼ enecheit Soe comt
die gerechtecheit vā
alre wrakē Bidē manēne der wijsheit des soēs
en̄ der goetheit Des heilechs geests Datse manē der vadʼlekʼ moghētheit Jnder drieheit .
Soe wʼt die mēsche gemaect En̄ bidē manēne
der enecheit Dat de
mēsche haer niet genoech en was soe viel
hi Biden manē der
Drieheit soe wʼt die
gods sone geboren
En̄ bidʼ scout der enechᵗ
soe starf hi Biden
manē Der drieheit
So deet hi op ꝟstaennesse ondʼ de mēschē
En̄ bidʼ scout der enechᵗ
voer hi op te sinen
vader Aldus eest noch


mꝫ ons Bidʼ scout
die ons
vādʼdrieheit wʼt ghemaēt
soe wʼt ons gracie ghegheuē wʼdeleke na die
edele drieheit te leuene
tamelike En̄ alse wi dat
meswʼkē mꝫ vreēden
wille En̄ ute diere enechᵗ
vallē in onse gherieuē
soe bliuē wi onghewassen En̄ onuʼcoeuert .
vander uolmaectheit
Dʼ wi toe dus ghemaēt
sijn vā ane ghīne der enechᵗ
en̄ der drieheit Mʼ woude die edele redene vādē redelekē mēsche hare wʼdeghe scout ꝟstaē
En̄ uolgē de gheleide dat
hē de mīne soudē gheuē in haer lant . Ochte
si har volgedē na hare
ghetamen Soe stonde
hē wel dat grote te ꝟuolghene en̄ rike te sine
in gode mꝫ godlekʼ rijcheit Die hem cledē wilt
en̄ rike zijn en̄ i mettʼ


godheit ii sal hē seluē
zierē mꝫ allē doechden
Ja met dʼ god hē seluen
mꝫ cleede en̄ cierde Doe
hi mensche leuede Ende
dies salmē beghīnen
ane die selue oetmoedechᵗ
Dʼ hijs ane beghan Dat
was vā allen vreēde troeste begeuē te sine En̄ vā
alre edelheit ōuʼheuen
En̄ van alre doghet en̄ vā
werkē En̄ vā moghentheidē Dʼ hi de ouʼste af
was En̄ onuʼheuē af
bleef Tote diē male
Dat hi op was ꝟheuen
vandʼ vreseleker manīghē der enicheit . Wy
sijn nv inde manīghe
vā Mⁿ Dʼ heylegher
Drieheit Dʼ om̄e soudē
wi ons seluē tʼ mīnen
manē Wat wi gheleistē
mochtē met allen vlite
En̄ en soudē gheen andʼ
dinc manē Dan sine
enecheit En̄ na hare


behaghē soudē wi leuē .
Die alle urē enicheit ghemaent heuet En̄ die onuʼhauene oetmoedecheit
met gerechtē wʼkē gheciert heuet En̄ na die
manīghe der heileghʼ
drieheit Die soe volcomene doechde altoes maent
na hare ghetamē Dʼ mē
hier met wast en̄ wʼt volmaect beide drieuoldech
en̄ enich Jn drien dingē
leuet mē hier der mīnen
mꝫ Drieheidē en̄ ghindʼ
bouē in enechheidē Dat
een es dat mē hier beghert mīne mꝫ redene
En̄ hare genoech te doene
met allē gerechtē wʼken
vā volcomenheidē Ende
volcomē te sine en̄ wʼdech
alre volcomēheit Dʼ mꝫ
leuet mē dē sone gods
Dat andʼ es dat mē wilt
alder mīnē wille alle urē
mꝫ nuwē vlite En̄ wʼken
alle doechde met vloylekʼ


beghʼtē En̄ ꝟlichte elcke
creature na hare wesen
En̄ na hare ghetamen
haerre edelheit dʼ mēse
in bekint Alse in edelheidē Ochte in nederheidē dʼ na sal mē in hare
wʼkē En̄ mīnē Dore
der mīnē ere dē eneghē wille ons gods
Hier mꝫ leuet mē den
heileghē gheest Dat
Dʼde es in bande te sine
vā gestadē pleghene
in zoetē bedwange En̄
vā onuʼwonnēre cracht
Dit wesen wel te ꝟmoghene starc en̄ onꝟwōnen en̄ blide En̄ euenniedech lief in lief dore
wassen in al Te wʼkene
mꝫ sinē handē Te wandelne mꝫ sinē voeten
Te horne mꝫ sinē orē
Dʼ de stēme der godheit
niet en cesseert te sprekene dore liefs mont
in alre wʼheit vā rade


vā gerechtecheidē van
zuetʼ zoetheit vā troeste elkē te sire noet En̄
vā dreighene vander
mesdaet Met lieue te
ghelatene sondʼ ghelaet
ongheciert . En̄ niemāne
el te doene Dā dē lieue
mꝫ lieue selue Alse .i.
lief ī lief Met enē zeden Mꝫ
enē Zinnē Mꝫ .i. borst
de andere te dore sughene Die ongehorde zuetheit Die sine pine ꝟdiēt
heuet Ay ia hʼte in hʼte
te gheuoelne mꝫ ere
eneghʼ hʼtē En̄ ere enegʼ
zoeter mīnē En̄ woensamleke te ghebrukene ene volwassene mīne En̄ Datmē ēmer
sekʼ wete butē allē twiuele Dat mē geheel es
in eneghʼ mīnen Met
desen wesene es men
dē vadʼ Dus gheldet mē
hier de scout Der driehᵗ
die si maent En̄ die si


Dʼ enecheit oyt ghemaēt
heuet sondʼ beghin Dat
es wʼ die dus dʼ mīnē leuē .
Si doē menege scone opvaert in haer lief met
harē lieue Mʼ alse die ghene Die dit volwassē geheel en̄ sondʼ kerē hare
opuaert doē in opbliuē
En̄ dʼ ꝟsamēt werden
Dʼ dat grote licht Die
clare blixene hier vore
ghescotē heuet En̄ die
stʼke dondʼ Dʼ na gheslaghen heuꝫ Blixeme
Dat es licht vā Mⁿ Die hʼ
toent in enē vliene en̄
gheuet gratie in meneghē dinghē om hare te
tonen wie si es En̄ hoe
si can nemē en̄ geuē
in zoetheidē van onvane Jn lieuʼ behelsinghē
Jn zuetē cussene Ende
in onhʼtelekē gheuoelne
Dat Mᵉ selue sprect Jc
beēt Die di geuaē hebbe
Dit benic Jc ben di al


Jc gheue di al Mʼ dan cōt
de dondʼ na . Dondʼ dat es
de vreeseleke
stēme
dʼ dreigingē .
En̄ dat ophoudē En̄ de ꝟlichte redene Die toent wʼheit en̄ scout en̄ onghewassenheit en̄ hē soe cleine en̄ Mᵉ soe groet Alse dit
ꝟsamēt wʼt ute menechfoldeghē ghiftē Dan wʼtmē al dat selue dat dat
es En̄ dā alre eerst heuꝫ
die enechᵗ Datse ghemaēt heuet En̄ dan eerst
eest manē te rechte begonnē En̄ dan mach mēs
ghebrukē vandʼ driehᵗ
Die hare tote noch bedwōghē hadde Dā selense ēmʼmeer mꝫ ere vrē manē
En̄ gheldē in enē wesene Jn enē wille Jn enē
hebbene Jn enē ghebᵛkene Hoe dit es daer en
Darf ic nv niet af segghen wāt ic te ongewassen ben En̄ te cleine mīne hebbe dats mi ghe

brect En̄ dē ghenē diet
ontbliuet Dat doet bedrieghenesse vandʼ wʼhᵗ
Dat wy soe scoen beghīhebbē En̄ cleine wʼke
En̄ op dat selue saē ꝟuaē
willen en̄ ons dʼ op ꝟlatē Wi willē zijn verdreghē vā onsen langē
tide En̄ ghereet vā goedē
wʼkē En̄ ꝟghetē der mīnē scout te vroech wi
houdē onse wʼke vore groet
Dʼ ōme wordense ydel
wi wetē onse ellende Dʼ
ōme en vindē wiʼe onse
lief niet in Wy kīnen
onsē arbeit voʼe groet
Dʼ om̄e en vindē wiere
gheene rike hʼbʼghe vā
troeste īne En̄ vā zuetʼ
rastē Die lief lieue gheuet Dattene vā ꝟren
mꝫ grotʼ auōturē besocht heuet Wi willē
Dat onse doget bekint
zij Dʼ om̄e en hebbe
wire Dat brulocht

cleet niet af Wy wʼkē
onse caritate met onste
niet bi node Dʼ ōme enbesittē wi niet hare wide ghewout Onse oetmoedecheit es in de stēme En̄
int ghelaet En̄ indē scij̄
Ende niet te vollen om
gods groetheit Ochte
dat wi onse cleinheit
bekīn̄ Dʼ om̄e en draghē wi niet dē gods sone moederleke Noch en
zoeghene niet mꝫ oefenīghē vā mīnē Wi hebben te vele wils En̄ wiwillē te vele rastē Ende
zueken te vele ghemacs
en̄ vreeds Wi wʼdē te
lichte moede En̄ wedʼ
sleghē en̄ mistroest
Wi zuekē te vele solaes vā gode En̄ vandē menschē Wi en willen en gheene mesqᵃme
dogē Wi willē te wel
wetē Wat ons gebrect
En̄ dā sijn te sorfhʼtech


dat te ghecrighene En̄
en willē niet dogē Ons
mach gherinē ꝟsmaedmē
ons Ocht mestroutmen
ons yet vā gode Ochte rouet mē ons onsʼ rasten
Ochte onsʼ erē Ochte onsʼ
vriendē . Wi willē godlec
zijn in de kʼke En̄ vā allē
dingē vā butē wetē wat
ons hulpet En̄ deret bīnē
huus en̄ elre En̄ dʼsi wighestadet te pleghene onser vriende ī sprekene Jn
oefene Jn belghene Jnzoene . wi willen hebbē
goedē name mꝫ cleinē
dienste vā mīnē En̄ wi
zij̄ sorfhʼtech in zuuerlekē clederen Jn cleiner
spisen Jn sconē dingē
Jn vtʼstʼ ꝟmakenessē .
Diere niemāne noet
en es Wāt niemē en darf
hē ꝟspelē om gode te scuwene . Hi comt alle urē
mꝫ nuwʼ cracht Wāt wʼdē
wi cranc bi onsʼ nedʼheit


Dat moge wi bespottē
mꝫ beterē zinne En̄ mꝫ
meerē orbore Mʼ om̄e daᵗ
wi onse crancheit te vroech
lauē En̄ mꝫ nedʼheiden
troestē En̄ ons seluē bedrieghē En̄ der wijsheit
vā bouē ꝟghetē Dʼ ōme
en ꝟrecke wi Die recke
gods niet En̄ dʼ om̄e en
wʼdē wi vā gode niet onthoudē Noch ghetroest
Noch gheuoedt want wy
faelierē gode niet hi ons
En̄ om dat wi ons seluē
voʼe Mᵉ yet onthoudē Dʼ
om̄e en dragen wi hare crone niet Noch en
wʼdē vā hare niet ꝟheuē
noch gheeret Hier ōme
wʼdē wi ghelettet in allē
zinnē En̄ hier om̄e ontbliuet ons rechte trouwe
en̄ mīne En̄ om dat vā
al desen ghebrekē soe vele in ons zijn Soe bliuē
wi ongewassen in geestelecheidē En̄ onuolmaect


in allen doechdē En̄ hier
ōme en can niemē anderē gehulpē Acharmē
Dit es in ons alte waer
Nv moet god in ons
allē beterē En̄ geuen
ons soe volmaectē wesē
Dat wi der drieheit
genoech moetē leuen
En̄ der enecheit der godheit moetē gheeenecht
werden . AmeN
Ay lieue kint Dat
beste leuē dat es .
Dat es Dʼ na te stane
gode met Mⁿ genoech te
doene En̄ hem te ghetrouwene bouē Al Wāt
mꝫ toeuʼlate comt men
hē alre naest Wāt hi seide selue tote enē mēsche
Dat gerecht ghebet
el niet en ware Dā hoge toeuʼlaet te hē seluē
mꝫ volcomenre trouwē
hē te betrouwene met
al dat hi es Want hi seghet selue Die liede die


mi niet en kīnē En̄
mine goetheit . wie ic
ben Die dienē mi mꝫ
vastene En̄ mꝫ wakene
En̄ mꝫ menegherandē
arbeite En̄ mettiē arbeidē ꝟlatē si hē op mi .
Mʼ mi en mach niet so
na bedwinghē Alse
volcomene toeuʼlaet
vā hogʼ trouwē Die
honger Diere zielē seget hi doet mi di al gereidē Dat ic dine sal zij̄
Dat ic ben Om̄e dinē
honger vā mi genoech
te sine Dʼ met volwasti
En̄ sijt mi alse ic Dine
doot en̄ de mine selen
.J. sijn Dʼ om̄e selen
wi met enē leuene leuē En̄ enē mīne sal
onser beider honger
zaden . Dʼ om̄e ꝟtelle
ic v dese blijscappe
Die onse here seide om
Dat ghijs sout gheloeuē te bat En̄ ghedinkē


en̄
wetē Dat toeuʼlaet en̄ trouwe Die naeste volcomēheit es Dʼ mē
gode volcomēleext ende
best mꝫ voldoē mach
Hier bi mane ic v ter alre
volcomēstʼ vriheit Dʼ mīnē Om dat mi hier vormaels vā v droemde Dat
ghi mine tekene sout lerē soe ꝟmane icker v
Want dese houdi mi
liefst bouē alle zaken
Haest v tʼ doghꝫ in gerechter mīnē En̄ siet Dat
god geheert si vā v en̄
vā alle dien Dʼ ghijt af
vorderē moghet mꝫ cᵃchte
mꝫ coste mꝫ rade Ende
met alle Dien Dat ghi
gheleistē moghet sondʼ
sparen . AmeN .