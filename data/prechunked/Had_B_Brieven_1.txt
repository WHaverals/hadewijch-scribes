GOd die de clare
Mᵉ die onbekint
was ꝟclaerde bi
siere doget . Daʼ hi alle doghet bi verlichte in siere
claerheit der mīnen .
Hi moet v ꝟlichtē ende
ꝟclarē metter clarer
claerheit . dʼ hi hē seluē
claer met es . En̄ alle
sinē vriendē en̄ sinen
naestē ghemindē . Die
alre meeste claerheit
die mē hebbē mach in
erterike dat es ghewarecheit ī yeghewerdeghē
werkē van gerechtecheidē
en̄ vā allē wesenē waerhᵗ
te pleghene ōme claerhᵗ
der edelre mīnē die god es .
Ay hoe grote claerheit eˢ
dat . Datmē gode ghewʼdē
late . met siere claerhᵗ . Dʼ in
wʼct Mᵉ hē seluē en̄ alle
creaturē . Elkē na zijn
recht dat hē sine goethᵗ
gheorcondē mach te gheuene met gerechtecheidē


in claerheidē . Hier ōme
biddic v alse vrient sinen
lieuē vriēt . En̄ mane v alse sustʼ harer lieuʼ zuster
En̄ hete v alse moeder harē
lieuē kinde . En̄ ghebiede v
vā uwē ghemindē alse brudegoē ghebiedet siere lieuer
siere lieuer bruut . Dat ghi
ontplwct die oeghē uwer
hertē claerleke . ende beziet
v in gode heilechleke . Leert
te beziene wat god es . hoe hi
es wʼhᵗ alre dinghē ieghēwʼdechleke . En̄ goethᵗ alre
rijcheit vloyleke . en̄ geheelhᵗ alre doghet gheheeleke
om de welke men singhet
.iij. Sc̄s indē hemel om dat
die .iij. namē in harē eneghē wesene Alle doghede versamenē vā welkē ambachte
si sijn vte dese .iij. wesenen .
Siet hoe vaderleke v god
gehuedt heuet . En̄ wat hi
v gegheuē heuꝫ . Beziet
hoe hoghe mᵉ deen es vore dandʼ . En̄ dankes hē met


mīnē . Wildi dit bezien
hoe god dit es en̄ wʼkē
in hē in siere claerhᵗ ghebrukeleke in glorileechedē . En̄ toēleke ī claerheidē alle dinc te ꝟlichtene en̄ te dēsterne na hare
wesen . Om dies dat dit god es
dʼ om̄e salmēne zijns selfˢ
latē ghebrukē in alle sinē
wʼkē . vā siere claerheit .
¶ Sicut in celo . et in tʼra
altoes met waerdē en̄ met
wʼkē te zegghene . Fiat
volūtas tua Ay lieue
kint soe sine gheweldeghe
ghewout meer ꝟclaert
wʼt in v Soe sij̄ hoge wille
bat in v ghesciet . en̄ soe
zij̄ clare wʼheit naerre
in v schijnt Soe en spart
dā niet zuetʼ rastē te daruene om die grote geheelheit gods ꝟclaert uwe wesē ende cyert v met doghedē en̄ mꝫ gerechtē wʼken
Widet uwe zīne met hoghʼ
beghʼtē der geheelhᵗ gods


En̄ ordeneert uwe Ziele
tē grotē ghebrukene der
al gheweldegher Mⁿ ons
alte zuete gods . Ay lieue
kint al zegghic alte zuete dat es mi ouʼ oncōt .
Sondʼ indē wensch
vā mire hʼtē dat mi doghē
zuete heuet gheweest ō
sine mīne Maer mi heuꝫ
hi wredʼe gheweest dan
mi nye duuel was
Wāt si en cōstē mi nye
benemē hē te mīnene #
Maer hi heuꝫ mi seluē
benomē Dat hi es dat ꝟtert hi selue in siere zuetʼ
ghebrukenessē en̄ laet
mi dus dolē butē diē ghebrukene En̄ laet mi ēmʼ
sere ꝟladē met Mⁿ om ghebrukē . En̄ laet mi demstʼ
vā ghebrukene alre ioye
die mi te goede wʼdē soude
Ay aerme dat selue dat
hi mi boet en̄ ghegheuē
hadde te wʼdere vā ghebrukene vā gherechtʼ Mⁿ
noch nyemāne dien hi mi
beual te vorderne .


dat heuet hi nv dus nu latē
varen alse ghi een deel
wel weet . Ay weet god ic
hieltene hʼde zeʼre ouer here
en̄ eyschede hē luttel
vordere dā hi selue woude
Mʼ dat hi mi boet dat haddic gherne ghenomē in
ghebrukene hadde hijs
mi willē hulpē . Bidē
ierstē waest mi leet
gnoech en̄ liet mi vele
biedē eer icker na vīc
Maer nv benic gheuoert
Alse een diē men yet
te spele biedt en̄ alse
hi daer na veet soe sleet
mēne op de hant en̄ seghꝫ
Godsat hebbe die waers
waende en̄ houdet dat op
dat mē hē boet
NV merkꝫ alle die
dinghe dʼ ghi in ghedoelt hebbet . Met een wille . Met droefheidē sondʼ
noet . Mʼ dats wʼ dat wetic
wel . dat hi dicke droeuꝫ
die zijns ghebrect . En̄


die dā niet en weet . wedʼ
hi naket so of ꝟret dat
es wel recht . Maer die
rechte gheloueghe hi sal
wetē dat die goetheit zij̄s
liefs meere es dā zij̄ sneuē Men en sal niet droeuē om doghē noch langhē
na raste Men sal alles
ō al begheuē en̄ alre
rastē ꝟtien Sijt blide altoes in hope om mīne te
ꝟcrighene . Wāt beghʼdi
Mᵉ in gode volmaecteleke
So en seldi ghene Zake
vā rastē begherē dā allene Mᵉ . Sijt op v hoede en̄
in vredē vā allē dinghē
Doet te allen dinghen
wel Mʼ en roeket om̄e
en gheē ghewin . Noch
om zalecheit . noch om
doēsele . Noch ō behoudenesse Noch om torment
Mʼ alle dinghe doet ende
laet ō dʼ mīnē erē wille .
houdi v dus soe seldi saē
ꝟcoeuerē . En̄ schij̄t plōp


vor die liede daer es vele
wʼheidē in . Sijt bekeersā
en̄ bereet allē dē ghenen
die uwes behoeuē En̄ elkē
mēsche doet sinē vrede dʼ
ghijt gheleistē moghet . sōdʼ
uwe nedʼheit Sijt blide mettē blidē En̄ weēt mettē weenendē En̄ ꝟdracheleec met
dē ghenē die uwes behoeuē
En̄ erenstech tē zieken .
En̄ melde dē behoeuedē En̄
enich indē gheeste butē alle
creaturē . En̄ alse ghi te allē
dinghē doet dat beste dat
ghi moghet Die mēscheit
moet dicke zneuē soe verlaet v op die goethᵗ gods
Dat sine goethᵗ meerre es
dan uwe sneuē . En̄ werct
altoes in toeuʼlate ghewareghe doghꝫ En̄ sijt erenstech en̄ ghestedech altoes
sondʼ sparē te wʼkene dē raet
ons heʼen en̄ sinē alre liefstē
wille in allē dat ghine bekīnē moghet. Met arbeite
met nauwē ondʼsuekene


vā peisinghē v seluē te
kīnē in al En̄ leuet so gode . dies biddic v dat ghi
niet en ghebrect dien
grotē wʼkē dʼ hi v toe gheroepē heuet dat en ꝟsuēt
niet bi lichtelekē werkē
ghenē 
dat biddic v en̄ rade . Wāt
ghi hebbet grote zaken
dʼ ghi ocswn op nemē mogꝫ
vore gode . Wāt hi heuet v
ghehuedt vā allē ocsunen
wildi v seluē hoedē soe dat
ghijt ghenadechleec goetdoē
hebbet wildijt bekīnen . En̄
te vollē hebdi luttel gnoech
doghens groet met te wassene . Alsoe ghi sculdech wʼt
soudi gode recht doē . alsoe
ghi bi wilē gherne daet .
¶ Al gheuoeldi oec bi wilē
ellendechᵗ vā hʼtē alse ochte
ghi vā hē begheuē waert .
Dʼ om̄e en mestroest v seluē niet . Wāt ic segghe v
waerleke dat alle de ellēde
die mē doghꝫ mꝫ goedē
wille te gode . die es beqᵃme


wille


in die gehele nature godˢ
Mʼ wiste wi hoe lieue gode
dʼ toe es dat wʼe ons ontidech
Want so en wʼt ons en
gheene ellende . Wāt die dē
wille gods kinde dattʼ hē
lieue toe wʼe hi soude wel
gherne bi sinē in dē afgrōt
der hellē zijn . En̄ hi en mochte nēmermeer voert gaen
noch wassen . Dʼ hi en ghene
pine gesmakē en mochte
Die wiste dat gode behaecheleec ware te sinē wʼkē . hē en
soude rouwē wat hē ghesciede Ghi sijt noch ionc en̄ behoeft zere te wassene en̄
voeghet vele bat wildi dē
wech der Mⁿ ghaē dat ghi
arbeit soeket en̄ dore hare
ere pijnt dā ghi hars soudꝫ
gheuoelē willē . Mʼ ghi selt
haer dienē alse een die
ēmer in harē wʼdelekē
dienst sijn wilt En̄ daer
vore en seldi willē sparē
ere Noch scande Noch torment vā erterike Noch


vandʼ hellē al mochtise dʼ bi
ꝟcrighē dat ghi hare werdeleke dienet Hier inne doer
hare wʼdeleke te pinene Jn ghetidē Jn ordene te houdene Jn
al uwē dienste . sondʼ raste te
wilne ochte te ontfane Ende
al quaēdi oec in rastē in eneghe
dinc die mē ware dan die selue
god nameleke die v wesē sal
in ghebrukene in welkē dat
dat zij Dʼ in seldi ghʼne dolē
tote diē male dat v god met
diē wesene ꝟlichte en̄ mogentheit geuet der min̄ē
te pleghene en̄ te ghebrukene in harē wesene Dʼ si haer
seluē Mᵉ en̄ gnoech met es
Dient scone en̄ en wilt el
niet en̄ ontsiet el niet En̄
laet die Mᵉ vᶦleke met haer
seluē ghewerdē Wāt mīne
volloent al cōtse dicke spade
Bi gheenē twiuele noch bi
ghenē onspoede en seldi latē
doghede te wʼkene . Noch bi
onspoede en seldi niet sorgē
dat ghi selue ane gode niet


ꝟcoeuerē en selt dies en
seldi niet twiuelē . no oec
ghelouē noch mēnschen .
Noch heileghē . noch inghelē Ja en̄ oec bi litekenē
Wāt ghi vᵒech gheroepē
waert En̄ oec gheuoelt
u hʼte wel bi wilē dat ghi
ꝟcorē sijt . En̄dat god uwe
ziele in toeuʼlate heuet 
beghonnē te ondʼstane
Gheuet v seluē soe uolmaecteleke dʼ toe dat hi
v volmake . En̄ en beghʼt
nēmʼmeer dat v mēsche
en ondʼsta indē hemel .
Noch inder erdē die soe
moghende es . Sondʼ alsoe
ic u segghē mach . Ghi
sijt vā gode ondʼstaē en̄
ghi selt willē ondʼstaē zij̄vā hē met ghewoude En̄
niet langhere met twiuelendē vare Sondʼ dat
allene moet mē altoes
vrezē dat mē der Mⁿ. te
luttel es ī dienste na haerre wʼdechᵗ . Dese vrese uult


dē mēsche met Mⁿ. dat hi
soe na gheuoelt en̄ ꝟ
stor̅t wʼt vā erenstecheidē
Soe dūct hē dat hi  der Mⁿ.
genoech heuet ghedaen
En̄ dat hē mīne te letttel
hulpet en̄ mīt na sine
wʼdecheit vā sinē diēste
Dan al die wile es dese
vreze ute alse mē Mᵉ aldꝰ
betijt met ontrouwē . Alle
andeʼ vrezē dā dese seldi
wech doē . En̄ nēt dese te v
in al haer comē en̄ in al
haer ghaen Die pine die
v vā gode beuolē es die
doghet gherne al dore en
dore Soe seldi dē ꝟhoelnē
raet vā hē horē . Alsoe iob
vā hē seghet . Te mi es
gheseghet .i. ꝟborghenn
woert Twerande ondʼstaē
es vā mēschē datse de 
mēschē ondʼstaē . Dat .i.
es dat si de sondarē ondʼ
staē in harē val Selc mēsche wʼt bi wilē so ghewōt bi caritatē dat hi


hē gode ontsegghē moet
in zij̄ ghebruken en̄ in
sine ꝟweēthᵗ om de zondarē die in sondē zijn soe
dat hi lieuer heuet sijns
liefs te daeruene Hē en worde dies sekʼheit ghedaen
dat hen de zondarē niet
en onthopē Vandʼ ghenadē gods Aldus doet
caritate dē mēsche die
mēsche ondʼstaē . Dat
andʼ onderstaē es . dat
selc mēsche diē god kīt
soe gesont in doghene
en̄ in caritatē ghewesent
dattene god niet en
spaert. Alse hine soe moghende vint vā volre redenē in hē seluē . Dat hi
hē seluē niet en ꝟligghe
noch hē seluē met hem
seluē niet en ontsinct
in sine zuetecheit . Soe .
hine wilt eer alles daruē
dat hi vā gode hebbē soude ochte god onthoude de
zondarē Soe sijn dan selke


zondarē die fiere nature
hebbē vā hoghē wesene
En̄ die hē seluē bedoruē
hebbē en̄ soe ghequetst
dat si en gheen ꝟcoeuerē
en hebben selue ieghē gode
Doch es hē god soe hout
dat hi dē genē die hi moghende vondē heuet beuelet dē ghenē ꝟdoeldē dat
hine van sinē haluē ondʼsta en̄ leide te sinē weghe
Dʼ mē volmaecteleke mīt
Dus ghedaē ondʼstaē en
hebdi niet te doene . Wāt
ghi begonst vroech en̄ en
hebbet gods niet gheloeghent met uwē wesene .
Soe . hine sal v wel selue
gheleidē te sinē wesene
op dat ghijs v te hē ꝟlaet .
Mʼ ic segghe v Wʼ af ghi
ondʼstaen moghet wʼden
volghet dē eyschene vā
uwer hertē enechleke leuende in gode dʼ in leuꝫ
niemē vremder . Diē ghi
dʼ in vindet ochte gheloeft


ochte gheuoelt scone wonēde En̄ na dʼ in gheleidet es
En̄ gheweldechleke dʼ in wādelende es en̄ wesende sondʼ
faelierē Dese es daer bouē
v . Diē moghedi volghē en̄
ondʼstaē sijn sondʼ uwe nedʼheit . Wildi alle dat uwe ꝟcrighē soe seldi v seluē in toeuerlate gode al op geuen
te wʼdene dat hi es . En̄ om
der Mⁿ erē wille soe seldi
v seluē na genoech ꝟtiē
puer gehoersā te wesene
in alle dien dattʼ meester
volmaectheit behoert
Jn doene Jn latene . Dʼ toe
soe moeti oetmoedech en̄ onꝟhauē bliuē vā alle uwē
wʼkē die ghi gheleistē
moghet En̄ soe vᵒet met
onstegher volmaecter caritatē alle dinghē vā erterike en̄ vā hemelrike
te voedene ghelijc datter
gherechter caritatē behort in ordenē Hier in
moegdi volmaect wʼdē


en̄ dat uwe ꝟcrighen
wildi
GOd si met v Jc bidde v dore die gherechte doghet en̄ trouwe
die god selue es dat ghi
ghedinct alle vrē der
heilegher doghet die hi
selue es en̄ die hi was
in zedē doe hi mēsche leuede . Ay zuete mīne nv
leuē wi mēschē Nv ghedinct diere edelre wʼke
die hi hen allē soe ghereet was elkē te siere behoeftē En̄ dʼ na ghedinct
der suetʼ naturē vā mīnē
die hi nv es En̄ die soe
eyseleec es ane te siene
vā wondere Ay . wijsheit
leidet harde diepe in gode
Dʼ ōme en es hier en gheene sekʼheit vā leuene dā
allene na die diepe wijsheit ō hē te gherakene
Ay die altoes ongherenē
es en̄ soe diepe te gherakene Dat moete hē ont

farmē Dat nv soe luttel 
yemē dʼ na doyt ochte 
quelꝫ met ōghedane ochte met crachte vā bʼrendē 
wʼkē yet te gherakene 
wie hi wonder es en̄ wieˢ 
hi met mīnē pleghet . 
Hemelsche ghewoentē 
soude mē hier i groet 
deel ꝟstaē en̄ pleghē 
die hē genoech ertschʼ 
zedē ontrocke bi Mⁿ bande 
En̄ die genoech hadde 
hemelscher nyede te go 
de En̄ der ghebrukelekʼ 
mīnē tē mēschē ī alle 
zakē dʼ sijs noet haddē 
Der Mⁿ meeste noet en̄ 
der mīnē vorste ōlede 
die oefene ic ierst alsoe 
doet die bruederleke 
m̄ine
die leeft in die caritate ihū xpī
Jn troeste ochte in dreywelct het si . Jn
bliscapē ochte ī rouwē
Jn cᵃchte . ochte ī goede
Jn dienste ochte in rade
Jn troeste ochte in dreyghene . Hier toe si dine 
cracht altoes
ghereet
ō heme . 


Also
dat
god hier toe niet te
segghene en heuet Hier 
met gheraectmēne ane 
die zide dʼ hi hē seluē niet 
ghewerē en can . Wāt dat 
es met sijns selfs wʼke . 
En̄ met sijns selfs vadʼ 
wille die hē dat beual en̄ 
hi voldeet En̄ dat es des 
heilechs geests boetscap 
Dan gheuet Mᵉ hemelsche 
wondere te kīnene in
vele wondere
IC bidde v dies dat 
ghi merket al die 
poente dʼ ghi in hebbet 
ghedoelt en̄ betert v in 
diē met al uwʼ cracht . 
Wāt mē doelt in herde 
vele dinghē die mē goet 
acht en̄ die oec goet zij̄ 
Nochtā doelt redene dʼ in 
alse mēse niet in haren 
bestē ꝟsteet noch en volgꝫ . 
dʼ doelt redene . Alse dan 
redene ꝟdonkert wert 
so wʼt die wille cranc en̄ 
ōmechtech en̄ so ꝟnoeyt 


hē arbeidts . Wāt hē redene niet en lichtet Hier bi
ꝟliest de memorie hare
hoeghe ghedachte . En̄ hare ioyeleke hoghe toeuʼlaet
En̄ hare menich nauwe
kerē dat hare toeuʼlaet
leert bi te ꝟhoghene ellēdech beidē na hare lief .
Hier met wert ꝟladē die
edele Ziele . Mʼ alst aldus
dʼ met es soe troestse die
hope dʼ goethᵗ gods . Mʼ mē
moet doghē en̄ dolē eer
mē dus ꝟledecht wert
Nu seldi merkē op alle die
dinghē die ic v segghē sal
wʼ bi dat redene doelt en̄
beterē v in diē met alle
uwē vlite en̄ en laet v
niet ꝟnoyē soe dat ghi
hier ane yet ghebrect
Wāt die oetmoedeghe
riddere en sal niet sorghē
om sine slaghe alse hi bescout die wondē vā sinē
heileghē graue . Alst gode tijt dūct soe saelt zaē


ghebetert wʼdē ghedoghet ghebadechleke
Soe sal god der redenē
licht geuē en̄ ewechᵗ
en̄ wʼheit Soe sal die
wille redene ꝟcrighē
dʼ af sal hē nuwe cracht
bliuē . Dan sal memorie
coene wesē alse god mꝫ
siere moghentheit alrehande anxt en̄ ꝟuaerthᵗ
af sal doē Corteleke
gheseghet redene doelt
Jn vrezē . Jn hopē Jn
caritatē . Jn ordenē te
houdene Jn tᵃnē Jn beghʼtē vā deuotiē Jn oefenīghē vā zuetecheidē
Jn ꝟuaertheidē vandʼ
dreychadē gods Jn onderschedecheidē vā wesene . Jn nemene . Jn gheuene Jn menegherande
dinc die mē goet waēt
doelt redene Redene
kint wel datmē gode
vresen moet . en̄ dat god
groet es en̄ die mēschē

cleine . Alse dā redene
vrezet die groethᵗ gods
bi hare cleinhᵗ . En̄ laet
haere ontbliuē die gᵒetheit gods ane te vane
En̄ te twiuelne beghēt
dat zi dat liefste kint
gods niet en wʼt . Ende
dat hare dūct dat hare
so groet wesen niet en
besteet Hier bi latē vele
liede dat si en gheē groet
wesē en aengaē Hier
in doelt redene en̄ in
vele zakē meer Jn
hope dolē vele liede . Die
hopē dat hen god al
hare zondē heuet ꝟgheuē . En̄ warense hē
gewarechleke te vollē
ꝟgheuē si mīden gode
en̄ wᵃchtē wʼke vā Mⁿ
En̄ si ꝟlatē hē met
hope op sakē die hē
nēmermeer en wʼdē
Wāt si sijn te traghe
en̄ laten achter hare
scout die si sculdech zij̄


gode en̄ der Mⁿ Die mē
sculdech es te pinen totʼ
doet Jn hopē doelt redene
in vele zakē diēt alsoe
steet dies en behoefdi
alsoe vele niet alse der
andere poēte Jn caritatē
doelt mē in onbeschedenē
dienste vā gheuene bi
onste sonder noet . van
diēne sondʼ noet . en̄ dat
j mēsche hē seluē quetset sonder noet . Vele
doet affectie dat mē caritate noēt . Met ordenē
te houdene becōmert
mē mꝫ vele dinghē dier
men quite mochte zij̄ .
En̄ dat doet redene dolē
Een gheest vā goedē wille werct in binnē scoēre
Dan alle ordenē gheuiserē mochtē Jn tranen
doelt mē vele . Al wiset
wel redene dat mē weēt
ō dat enē tsine ghebrect
Ja doch ees vele eenwille dʼ doelt mē vtʼmatē


vele in Jn beghʼtē vā deuocien dolē alle de mēschē diere yet in zij̄ soekende . Want mē sal gode zuekē ende el niet
En̄ dat hi daer bouē geuet dat sal mē gerne nemē Jn oefenīghē vā soetecheidē doelt mē vele
wāt dʼ es hʼde vele affeccien in Eest te gode eest
tē mēschē . Dreygade vā
gode ochte menechfout
torment dat te ontsiene
doet redene dolē . Alse mē
die meer ontsiet en̄ daer
ōme dicwile meer doet
en̄ laet dan ō Mᵉ . Vele onderscedecheidē vā wʼken
Jn doene ī latene benēt
vele vriheidē vā mīnen
Jn nemē dies mē ontberē mach vā butē en̄ van
bīnen doelt redene Jn alrehande hebbinghe en̄ in
ghemac sondʼ noet En̄ in
nauwē vrede vā gode en̄ vā
mēschē doelt redene Jn

gheuene doelt mē vele
Dat .i. hē seluē al op geuē wilt vore sinē tijt . En̄
te meneghē vrēdē dingē
hē te geuene dʼ hi niet
toe en es ghemey̅t noch
ghemīt Jn rouwe Jn
pine Jn raste Jn belghē
Jn soenē Jn lief Jn leet .
Te al desē goedē tijt te
gheuene dʼ in doelt redene Die meneghʼande gehoersamhᵗ doet redene
ouersere dolē Dʼ in zij̄ al
dese andʼe poente beslotē
Gehoersam te sine der
vrezē alse wille En̄ al dē
andʼen poēte ōghetēꝑt
alse wille Ghehorsam te
sine in vare Jn hope in
affectiē En̄ in al diē dat
mē gehorsam es dattʼ
volcomēre mīnē niet en
behoert dʼ doelt redene
Dat ic segghe dat redene doelt in al dese poēte
dat de liede pleghet te ꝟlichtene . Dat es ō dat


dit die hoghe poēte zij̄
En̄ elkē redene vā desen
poentē bi naturē wiset
na sine wʼdecheit
GOd zij met v hʼteleke
lieue En̄ gheue v
troest en̄ vrede met hem
seluē Dat saghe ic nv
bouē alle dinc gherne
dat v god met vredē onderstonde . En̄ troeste mꝫ
sijns selfs goethᵗ En̄ ꝟlichte metter fierheit
zij̄s gheests . Alse hi wel
sal en̄ ghʼne wildijs hē
ghetrouwē en̄ genoech
in hē ꝟlatē . Ay lieue
kīt zinke met al dij̄re
zielē in hē geheel . Ende
butē al dien dinghē
dat Mᵉ niet en es wat
soe v ouʼgheet . Wāt onsʼ
stote zijn vele . En̄ mogē
wy gestaē . soe selē wi volwassen . Grote volmaectheit eest alle dinc te ꝟdraghene vā allē liedē
Maer wet god alre meest


volmaecthᵗ eest te ꝟdᵃghene vā dē valschē broederē
die schinē huusghenotē
des gheloefs Ay dat en si
v gheē wonder al eest mi
wee dat die ghene die
wy ꝟcoren hebbē met
ons in iubileerne ī onse
lief dat si ons hier beghīnē te stoerne en̄ te brekene onse gheselscap ōme
gheschedē te sine En̄ nameleec mi diese mꝫ niemene
en willē latē O wy hoe
ontseggheleke zuete doet
mi Lᵉ haer wesē . En̄ gichtē
die mi vā haer comē Ay
hare en maghic niet ontsegghē En̄ ghi moghꝫ harˢ
ontbeidē En̄ gheduren
voer hare die mē seghet
dat alle dinc ꝟwint . Ay
lieue Wʼ ōme en heuet di
de Mᵉ niet na genoech bedwonghē en̄ ꝟswolghē
in hare diepheit . O wy
so zuete so mīne es wʼōme en valdire niet diepe


īne En̄ wʼōme en geraecti
gode niet diepe genoech
Jn die diephᵗ der naturē
die so ōgrondeleec es Suete mīne gheuet v ō mīne
in Mⁿ gode te vollē dies es
noet . Want ons eest beidē
quaet . Ja v quaet en̄
mi te zwʼ Ay lieue Mᵉ ten
doghedē en ghebrect nieᵗ
dore ghene pine Te zeʼe
ꝟonledechdi v met vele
dinghē Daer v soe vele
niet ane en leghet Ghi
quest te vele tijds met uwʼ
haestechᵗ dat ghi so zeʼe
in de dinghē valt die v
ontmoetē Dʼ toe en cōstic
v nye bringhē Dat ghi
mate dʼ ane hielt Dies
v yet lust te doene dat eˢ
u ēmer soe haestech dat
ghi gheberet ochte ghi
el niet achtē en const
Dat ghi alle die ghene
die v vriende zijn troestꝫ
ende holpet dat ware mi
lief . Ja soe ghi best mogꝫ


soe dat ghijs en̄ zij in
vredē bleeft dat ghedoghedic ghʼne Jc bidde
v en̄ mane bi gerechtʼ
trouwē vā mīnē dat
ghi alle dinc doet ende
laet die ic v beuolē hebbe En̄ dat ghi ō onse onghetroeste bedroefenesse alle bedroefde troestꝫ
na uwe macht . Bouē
al beuelic v dat ghi
onse eweleke beuoelne
ghebode der mīnē geheel houdet en̄ onghequetst vā allē vremdē
zorghē en̄ vā allen rouwe
NV willic v
warnē eens dincs
dʼ vele scadē ane leghꝫ
dat segghic v dat dit
nv es ene die siecste
ziecheit die ondʼ al tfolc es vā allē dē ziecheidē die dʼ ondʼ sijn diere
nochtā vele zij̄ ouʼ al
Want elc mēsche wilt
nv trouwe weder eyschē


en̄ sinē vrient prueuē
En̄ ēmʼ ouʼ trouwe claghē . Dit zij̄ nv de ambachte dʼ si in leuē die
hoghe Mᵉ draghē soudē
in onsē grotē god . Wat
heuet dies yemē te doene die wel wilt Die
zijn leuē hogē wilt in
dē hoghē grotē god wie
hē trouwe ochte ontrouwe doet dies te dankene ochte te ondanckene
doet hi hē arch ochte
goet . Ghebrect hē dat
hi hē ghene trouwe noch recht en doet hi heueˢ
selue meest scadē En̄
dat eest zwaerste dʼ ane
Dat hi selue daruet diere zuetecheit der tᵒuwē
Doet mē v oec trouwe
ochte doghet en̄ vele
dies ghi behoeft wie
soet es Dʼ ouʼ en seldi
niet lettē te dankene
noch te diēne Mʼ mē
salre gode te hʼteleker


om dienē en̄ Mⁿ dat yemē tᵒuwe pleghꝫ . en̄ latē
gode ghewʼdē mettē dankene en̄ mettē ondankene wāt hi es in hē seluē gherecht en̄ es ghestaedt rechᵗ
te nemene en̄ te gheuene .
Wāt hi es in die hoecheit
zij̄s ghebrukēs En̄ wi zij̄
in die diephᵗ ons ghebrekens Nameleke ghi en̄ ic
die noch niet worden en
zijn dat wy sijn en̄ noch
niet ꝟcreghē en hebben
dat wi hebbē En̄ dien
noch so ꝟre zijn dat
onse es wy behoeuen sonder sparē al ō al te daruene . En̄ enechleke ende
ghenendechleke te leerne dat volmaecte leuē
der Mⁿ die ons beidē beruert heuet te harē wʼkē
Ay lieue kint te vorē bouē al bidde ic v dat ghi
v huedet vā onghestadechedē . Want gheen dinc
en mochte v noch en mach


v alsoe saē vā onsē heʼre scedē alse onghestadechᵗ . Soe
eenwillech en zijt oec niet
in v seluē bi eneghʼ onbehaghenessē dat ghi v ēmʼmeer yet laet twiuelē .
dat yet
min
uwe zij dan de
grote god geheel in wesene vā Mⁿ . Soe dat ghi bi
twiuele ochte bi een wille
eneghe doghet laet te
doene want wildi v ter
mīnē ꝟlatē soe seldi saē
volwassē . En̄ houdi v in
twiuele so wʼdi tᵃghe en̄
onwillich . En̄ soe wʼt v ōbequame al dat ghi doē
soudet Ghene dinc en sorghet noch en gheloeft
vā diē dat v behoert te
diē dat ghi meynt dat v
yet ontstarkē mach . ghine ꝟwīnet wel . Ochte ōtlinghē ghine ꝟhalet wel .
alsoe vlitech en̄ alsoe doergaende seldi zij̄ altoes
met uwer cracht . Oec zijt
elckē mensche noetdorf

tech vā Mⁿ die ghʼne ꝟcoeuerde En̄ dʼ ōme ellende
en̄ menech ꝟnoy doghꝫ
diē zijt alsoe gheonstech
dʼ ghijt gheleistē moghꝫ
in harē alle hulpē . Alsoe dat ghi v seluē ute
stort vore hen uwe hʼte ī ontfarmeghʼ ōste
uwe redene in troeste
uwe lede in diēste ende
ī aerbeite . en̄ tē zondarē
hebt ontfarmē met grotʼ
bedē te gode Maer daer
vore te lesene ochte erēsteleke vā gode te wilne
dat hise dʼ ute doe dies
en ondʼwint v niet . Wāt
ghi mochtʼ uwē tijt met
quetsē en̄ anders en vorderet niet vele . Dē mīnendē moghedi met
Mⁿ gheldē en̄ hulpē ghesterkē dat hare god ghemīt wʼde En̄ dat es vorderleec en̄ el niet Ende
alsoe dē nederē die sondarē zij̄ en̄ vremde vā
gode daer en vordert


gode daer en vordert ghene pine ane noch ghene
bede te gode Dan Mᵉ die
mē gode gheuꝫ En̄ soe
die mīne sterkʼ es soe
zi meer zondarē ꝟledecht ute harē zonden en̄
de mīnendē sekʼ makꝫ
Gherecht leuē na der
Mⁿ wille dat es also enech
te sinē indē wille vā gherechtʼ mīnen hare ghenoech te sine dat mēre
el niet vore en kiese .
noch en wēsche al hadde mē de wensch dan
dat mē hare ghetemē
bouē al begherē soude
wie soe dʼ bi ꝟdoemt worde ochte ghebenedijt .
En̄ el niewerinc ōme en
soude mē der rastē ende
der liefheit willē daruē
dan om dat i wetē moeᵗ
dat hi dʼ mīnē niet ghenoech ghewassē en es
En̄ dat salmē altoes
wetē dat tē leuene der


mēscheit behort sconē diēst
en̄ ellendech wesē . Also
jhʼc xp̄c dede doe hi mēsche
leuede . Men en vindet niet
niet ghescreuē dat xp̄c ye
in alle sinē leuene yet ꝟvinc aen sinē vader Noch
ane sine moghende natᵃe
in ghebrukene vā rastē
Noch hine coste hē seluen nye .
dā vandē beghīne vā sinē
leuene tote dē inde altoeˢ
met nuwē aerbeite . Dit seide hi selue te selkē mensche
die noch leuet en̄ diē hi
beual alsoe na hē te leuene En̄ diē hi selue seide dat
dat ware gerechtechᵗ vā
Mⁿ Daer Mᵉ es dʼ zij̄ altoes
grote wʼke en̄ zware pine
Nochtā es hare alle pine
zuete Qui amat non
laborat Dat es die mīt
hine arbeit niet Doe xp̄c
mēsche leuede ane alle sine
wʼke was tijt En̄ alse die
vre quā wrachte hi . Jn
woerdē Jn wʼkē Jn p̄dekē .


Jn leerne Jn berespene
Jn troestene Jn miraculē
Jn penitēciē Jn aerbeite
Jn scandē Jn ꝟsmaetheidē . Jn anxte Jn node Ter
passiē En̄ ter doet Jn allen ꝟbeide hi ꝟduldechleke
zij̄s tijds En̄ alse de vre
quā dat hē behorde te wʼkene so volwᵃchte hi sijn
wʼc ghenendechleke ende
mogendeleke En̄ quite
mettʼ hoghʼ trouwē diēste de scout mēschelekʼ naturē ieghē de vadʼleke godleke wʼheit Dʼ ondʼ moetē
hen de ontfarmhʼtechᵗ en̄
die wʼhᵗ En̄ die gherechtecheit en̄ die vrede ondʼcustē hē Metter mēschᵗ
gods seldi hier leuē in arbeite en̄ in ellendē . Ende
mettē moghendē ewelekē god . seldi mⁿ en̄ iubileren vā bīnē met enē
zuetē toeuʼlate En̄ harer
beider warheit es een
enich gebrukē En̄ also


alse de menscheit hier
plach dies willen der maiesteit alsoe seldi hier
met Mⁿ harer beider wille in een plegē Oetmoedeleke dient onder hare
enege moghentheit En̄
staet altoes vore hen alse
die ghene die te al harē
wille steet En̄ laetse mꝫ
v wʼkē wat si willē Dus
en ōdʼwendet v el niet
Mʼ diēt der mēschᵗ met
gheredē handē vā trouwē en̄ met starkē wille
vā allen doghedē Die godhᵗ
en seldi niet allene Mⁿ
met deuociē Mʼ met ontellekʼ beghʼten altoes
staende met nuwē vlite
vore dat eyseleke anschij̄
vā wondere dʼ de Mᵉ haer
seluē al in opēbart En̄
alle wʼke dʼ in ꝟswelget
En̄ ute dē heileghē anschine leset al uwe vōnessen
en̄ al v pleghē vā uwē
leuene En̄ laet bliuē


dier
alle die zwʼheit dʼ ghi pleghet En̄ al die nedʼheidē
die in v zij̄ die begheuet
En̄ hebt lieuʼ altoes van hē
ellendechlike te doelne
dā met alre rastē benedē
hē te gherakene Hier ane
es al uwe volcomēheit belanc . vremde ghenuechte
te scuwene Die yet men
es dan god selue En̄ vrēde pine te scuwene die
niet purlec en es ō heme
Ay te allē dinghē hebbet
grote ontfarmhʼtecheit
Dies es nv grote noet .
En̄ keert v met gherechtē wille ter warheit ouerstʼ Gherecht wille dat
es dat mē el en ghene
zake noch ghenuechte
en wille indē hemel .
noch inder erdē noch in
ziele noch in lichame dā
Die Zake allene dʼ ons
god ī ghemīt heuet en̄
in ghemeint En̄ dat zij
v bouē al sondʼ vragen


vā iemene wat soet si mʼ
altoes te stane na zij̄ behaghē sondʼ sparē en̄ sonder
ontsiē vā iemene diet mʼkē soude Ochte in spotte .
Ochte in begripe Ochte in
toerne . Ochte in ernste Noch
om goet scinē Noch om qᵃet
scinē en laet de warhᵗ vā
goedē wʼkē niet Wāt diē
lachtʼ machmē gherne doghē die vā goeden wʼken
comt dʼ mē dē wille gods
in weet En̄ diē prijs mach
mē ghʼne dogē die vā doghedē wast En̄ dʼ onse wʼdeghe
god bi geheert wʼt Want
dat ꝟnoy ons suets gods
dat hi leet doe hi mēsche
leuede dat es wel wert dat
mē dore hē al ꝟnoy ende alrehande lachtʼ gerne ꝟdraghe
Ja en̄ alrehande ꝟnoy beghere . en̄ sine eweleke nature siere zueter mīnen
es wel wʼdech dat elc mēsche die doghede wʼke mꝫ
volcomenen wille daer


god zijn lief geheert in es
Hier ōme en spart noch scāde noch ere Want het es dʼ
ghiereghʼ mīnē al ghenoecheleec dat mē gedoghen
ocht ghewʼkē mach Wāt
si es dat bʼrende vier dat
al ꝟslindet en̄ dat nēmermeer vte cesserē en sal bīnē alle diē ewelekē toecomendē tide En̄ wāt ghi noch
ionc sijt en̄ ongheprueft vā
allē dinghē so moeti sere
pinē na wassē alse vā nieute alse .i. die niet en heuet
en̄ diē niet wʼdē en mach hine pijnt utē gronde En̄ altoes seldi diepe vallē inden
afgront der oetmoedecheit
vā alle diē dat ghi gheleistē
moghꝫ . Dit wilt god van v
dat ghi alle urē wandelt ī
oetmoedecheidē vā uwe zeden met allē mēschē daer
ghi mede wandelt En̄ verheft v bouē alle nedere
dīghē die yet mē sijn dā
god selue . Wildi wʼdē dat


v god wilt dat es v vrede
in de geheelheit uwʼ naturē . woudi volgē uwen
wesene dʼ v god in ghemaect heuet so en soudi
vā edelheidē ghene
pine ontsiē En̄ so en soudi vā coēre fierheit v niet
latē ontbliuē ghine soudet aneverdē dat alre beste moghendelike Ja die
grote geheelheit gods
alse uwe eyghē goet . En̄
soe moesti
oec
meldeleke na
uwe rijcheit gheuē en̄
alle arme rike makē
Wāt gherechter caritatē
en ghebrac nye sine qᵃm
ēmer ouʼ die mꝫ fierheidē
vā geheelē wille begonste
En̄ sine gaf dat si geuē
woude En̄ sine ꝟwan
dat si ꝟwīnē woude En̄
sine onthielt dat si onthoudē woude . Ay nv biddic v lieue kint dat ghi
Altoes wʼct sondʼ murmurerē en̄ nuchtʼne met


uwē wille mettʼ gheselscap alre volcomēre doghedē Ja alre dogede
cleine en̄ gᵒte En̄ en wilt
vā gode noch en eyschet
gheē dinc Noch vā uwʼ
behoeftē Noch vā uwer
vriende Noch de genuechte vā heme in gheere
manierē vā rastē Noch
vā troeste Dā alse hi selue wilt come en̄ ga na
sinē heileghē wille En̄
doe met v en̄ met dien
dʼ ghijt af beghert in siere mīnē te leerne al sinē wille na ghetamē siʼe
wʼdechᵗ . Sinē wille moeti te uwʼ beider behoef
begherē seldi vore hē biddē Ghine sult niet
biddē om yet dat si kiesē na hare gheraetsele
Wāt het dolē nv de menechste in schine van
heileghʼ beghʼtē en̄ nemē wel harē paraclijt
vā enē wel nederen


troeste mochte hi hē wʼdē
Dats te ontfarmene Dʼ
ōme seldi dē wille gods
in allē rechte kiesen n̄
mīnē vā u seluē En̄ vā
uwē vriendē En̄ vā gode
dʼ ghi alre gherenst yet
af namet dat v ghenoeghede dʼ ghi uwē tijt mꝫ
leuet in troeste vā rastē
Dʼ in mīt nv elc hē seluē Jn troeste Jn rasten
En̄ in rijcheidē En̄ in mogentheiden met gode teleuene en̄ in siere ghebrukeleker glorilecheit te
sine Wi willē wel al
alle
god
met gode wesē . Mʼ wet god
lettel es onser die mensche met siere mēscheit
willē leuē en̄ zijn cruce
met hen willē draghē
en̄ met hē ane dē cruce
willē staē . en̄ die scout
der mēscheit willē volgheldē Dit moghe wi
wel ane ons seluē te
rechte kinnē Dat wi


soe onuʼdracheleec en̄ soe
ondoechdelec zij̄ ī allē zīnen En̄ .i. cleyn ꝟnoy dat
ons staphans te beene
gheet Ochte ꝟsmaetheit
ochte loghene die men
ons ouer seghet Ochte
wʼ mē ons onser erē rouꝫ
Ochte onsʼ rastē Ochte ōs
willē dat gherijnt dat ghe
rijnt ons allē soe wel na soe
saē En̄ wetē so wel wat
wi willē en̄ wat wi nieᵗ
en willē En̄ hebbē te soe
vele En̄ te so meneghen
dingē wille en̄ onwille .
Nv eens Nu andʼs Nu
lief nv leet Nu hier Nu
daer Nu af Nu ane En̄
zij̄ te elkē soe ghereet
ons selues te pleghene
dʼ ons yet rastē ane gheleghet . Hier ōme bliue
wi onꝟlicht in onsē zēnē en̄ in al onsē wesene ongestadech . En̄ in
onser redenē en̄ in ōsē
ꝟstaē ongewarech Duˢ


dole wi aerm en̄ onsalech en̄ ellendech en̄ bijstierech in vrēdē lande
en̄ in zwarē weghē .
Dies wi alle cleine noeᵗ
haddē en dadēt de valsche
Die ons ane vechtē in
allē zinnē Dʼ wi dat
bi toenē oppēbare dat
wi met xpō niet en
leuē alsoe hi leuede Noch
niet al en begheuē alsoe xp̄c dede Noch vā allē
begheuē
en sijn
alsoe xp̄c was
Dat mogē wi kīnē Jn
menegen zinne . Wāt
wi poeghē ōme onse
ghemac waʼs ons yet
werdē mach En̄ staē na
ere wʼ wi mogē En̄ vorderē ghʼne onsē wille
En̄ wi kīnē en̄ Mⁿ ons
seluē in onse ghenoeghē en̄ nemē ghʼne onse genoech vā buten
en̄ vā bīnen . Wat ons
dies gesciet dat es al
gader onse delijt En̄


willē dan wetē dat wi
sijn yet En̄ met diē seluē wʼdē wi al niet En̄
aldus ꝟderuē wi ons
seluē in allē zinnē En̄
en leuē niet met xp̄o
En̄ en draghē dat cᵛce
niet mettē zone gods
Mʼ wi dᵃghēt met
symoēne die dʼtoe ghemiedt was dat hi dat
cruce ons
hʼen
droech . Alsoe
eest met onser pinē en̄
mꝫ onsē doghene Wāt
wy eischē gode vā onsē
goedē wʼkē en̄ willē in
desē leuene ieghēwʼdech gheuoelē En̄ dat
ons dūct dat wijs wel
ꝟdient hebbē en̄ dat
recht zij dat wijs ō ons
yet wedʼ doe dat wi vā
hē willē En̄ wi houdēt
vore groet dat wi dore
hē doē ochte doghē en̄
en gheroē nēmermeer
wi en hebbē dʼ af miede en̄ wi en wetē ende


gheuoelē dattʼ gode lief
toe si En̄ nemēs dʼ altehant ieghēwʼdeghē loē
in genoechtē en̄ in rastē
van hē Oec neme wire
ene andere miede af in
ons selues ghenoeghē
alse viere ons seluē in
behaghē En̄ tē derdē male alse ons ghenoeghet
dat wi dē anderē behaghē en̄ wiere af nemē
prijs en̄ lof en̄ ere . Dit
es al met symōne dat
cruce ghedᵃghē die dat
cᵛce droech enē cortē tijt
Mʼ hine starfer niet ane
Aldus eest mꝫ aldus gedanē liedē die dus leuē
Al wʼt haer leuē voer der
lieden oeghē ꝟheuē en̄
hare wʼkē ꝟclert en̄ geoppenbaert soe dat si bi
tidē schinē in gewaregē
en̄ in heilegē leuene
en̄ wel en̄ scone gheordeneert en̄ beset met
zedelekē doghedē . Daer


es gode nochtā lettel behaeclec ane wāt sine volstaē noch sine volgaen . Mʼ
int selue dat si schinē so
faelierē si saē En̄ .i. cleine dinc dat si ōtmoeten
toēt al harē grōt Si wʼdē
saē ꝟheuē int suete en̄
wedʼ slagē int suere Wāt
si inder wʼheit niet ghefondert en zij̄ soe es haeʳ
gront en̄ onghewarech
en̄ onvast wat mēre op
sticht si bliuē onghestadech en̄ ongewarech ī
harē wʼkē en̄ in haren
wesene Noch sine volstaē Noch sine volgaen
Noch sine stʼuē niet mꝫ
xp̄o Wāt al wʼkē si doghede hare meinīghē
en̄ sijn niet puer noch
ghewarech . Wāt dʼ mīghet soe vele onghewarecheidē met die de doghede soe valschē Dat
si ghene cracht en hebben dē mēsche te be

rechtene Noch te ꝟlichtene Noch te onthoudene in ghestadeghʼ vaster
wʼheit Dʼ hi sine ewecheit
bi besittē soude . Wāt mē
es sculdech doget te wʼkene niet om eerscap
Noch ō bliscap Noch ō
rijcheit Noch om hoecheit Noch ō gheē ghenieten indē hemel .
Noch inder erdē Mʼ allene om dat wel ghetamē der hoechster wʼdechᵗ
gods die mēscheleke
nature dʼ toe sciep en̄
maecte te siere eren
en̄ te sinē loue En̄ te
onser bliscapē in ewelekē gloriē Dit es de
wech diē de gods sone
vore ghinc En̄ diē hi
ons ane hē seluē bekīnen dede en̄ ꝟstaē doe
hi mēsche leuede . Wāt
hi in allē tidē doe hi in
erterike was vā sinē
beghinne totē inde wᵃchte


en̄ volbᵘchte onderschedelike dē wille zij̄s vadʼ
in allē dingē en̄ in allē
tidē mꝫ al diē dat hi waˢ
en̄ mꝫ alle dē diēste diē
hi gheleistē mochte . Jn
wʼden in wʼkē Jn lief
Jn leet Jn hogē Jn nederen Jn miraculen
Jn ꝟsmaetheidē Jn pinen Jn arbeite Jn anxste Jn node der bittere
doet Met alre hʼtē Met
alre zielē Met alre
cracht stont hi in elkē
En̄ in allē zīnē euē
ghereet te voldoene daᵗ
ons ontbleuē was En̄
was ons op dᵘghende
en̄ op treckende mꝫ godleker cracht en̄ met
mēschelekē rechte te
onser ierster wʼdecheit
En̄ te onsʼ vᶦheit dʼ wi
in ghemaect warē en̄
ghemīt en̄ nv geroepē
en̄ ꝟcorē in siner predestinatiē dʼ hi ons van


ewen in ꝟsiē heuet . Dat
tekē dʼ graciē es heilech
leuē Dat tekē vandʼ p̄destinaciē es die īneghe ghewareghe op dᵃghende hʼtelechᵗ met leuende toeuerlate in ōtellekʼ beghʼtē
ter erē en̄ ter tamelecheit diere wʼdeleker onbegripeleker godleker
wʼheit en̄ sire wʼdecheit
Dat cᵛce dat wi metten
leuendē gods sone dᵃgē
selē dat es de Zuete ellēde
die mē om gerechte Mᵉ
draghet dʼ wi met begherendē toeuʼlate in ontbeidē selē dies hoge tijds . dʼ
Mᵉ haer seluē oppenbarē
sal En̄ ꝟclarē hare edele
cracht en̄ hare rike ghewout in der erdē ende
indē hemel . Daer met
toense haer seluē den
mīnende soe temel dat
sine vte hē seluē doet
gaē En̄ roeft hē hʼte en̄
zin en̄ doetene stʼuen


en̄ leuē in pleghene dʼ
gerechtʼ Mⁿ Maer eer
Mᵉ dus oūbreke wʼt En̄
eer si dē mēsche so zeʼe
vut hē seluē nēt en̄ soe
na met hare seluē gherijnt dat hi i geest en̄ i
wesen si mꝫ hare in hare . so sal hare de mēsche
altoes biedē sconē dienst en̄
ellendech leuē Sconen
diēst in allē doegdelekē
wʼkē En̄ ellendech leuē
ī alre ghehorsamheit
En̄ also altoes staende
met nuwē vlite Met
gheredē handē te allē
werkē dʼ de doghet mꝫ
geoefent wʼt En̄ met
gheredē wille te allē
dogedē dʼ mīne geheert
in wert En̄ om andʼs
niet Dan dat Mᵉ besitte
hare eyghene stat indē
mēsche En̄ in alle creaturen na hare ghetamē Dit es met kerste
ane dē cruce gestaen


ende gestoruē En̄ op verstaē mꝫ hē Hiertoe moete hi ons hulpē altoes
Dies biddic hē dore die
hoechste doghet
Ay ic gruete v lieue
metter mīnē die
god es En̄ met dat ic bē
En̄ dat god yet es En̄ ic
danke v dat ghi sijt En̄
ic ondanke v dat ghi
niet en sijt Ay lieue
alle zakē salmē met
hē seluē soekē Cracht
mꝫ cᵃchte List mꝫ liste
Rike mꝫ rike Mīne
mꝫ Mīnē . Al mꝫ allē
En̄ ēmʼ ghelike met
ghelikē Dat mach hē
ghenoeghē en̄ andʼs nieᵗ
Mᵉ dat es de Zake allene
Die ōs mach genoech
doē en̄ el ne ghens Die
behort ons alle vrē mꝫ
nuwē storme te bestane mꝫ alre cracht Met
alre list Met allē rike
Met alre mīnē Met


al . Mꝫ een Dat es lieues ghebrukē . Ay suete mīne onser mīnen
en ꝟghet niet te pleghene mꝫ nuwē wʼkē
En̄ laetse werkē al en
moghe wiere niet ghebrukē mꝫ genoechtē
Si es haer seluē genoech al ghebrecse ons vā
butē . Mᵉ loent al
comt si dicke spade
Die hare al dat sine geuet Hi sal hare al hebben wien lief wiē leet
Altemet Dat mīne
wast tusschē hem
tweē so waster ene vreze in . Ende dese vᵉze es tweerande De ierste vᵉze es:
Si vᵉzē dat si niet werdech en zij̄ selkʼ mīnē
Noch dʼ toe niet genoech
en cōnē ghedoē . Dese
vᵉze es alre edelst hier
met wast mē meest
En̄ hier mꝫ wʼt men dʼ
mīnē ondʼdaē Met deser


vrezē steet mē harē ghebodē te dienste Dese vreze
houtse in Mⁿ En̄ in dies si
behoeuē Si houtse ī oetmoedecheidē behoeuē sijs
dat sise wect en̄ datse hē
ꝟueren Wāt alse si vresen datsᵉ niet wʼdech en
sij̄ soe groter mīnē Soe ꝟstormt hare menscheit
en̄ ꝟbiedet hen alle genade Wāt pine te dogene dore Mⁿ ere maect enē sine
redene so wel geraect . wāt
hi vᵉzet al dat hi sprect vā
Mⁿ dat ongehoert sal zijn
vore hare Dese vreze
maectene vri soe dat hi
en gheens dincs en ghedinkē en can noch gheuoelē soe ghʼne ware hi der
Mⁿ behagelec Dus ciert
dese vreze dē mīnenden
Si claert hē sinē zin Si
leert sijn herte Si suuert
sine consiencie Si maect
sinē geest wijs Si enecht
sine memorie Si huedꝫ


sine wʼke en̄ sine worde
Si en latene en ghene
doet ontsiē Dit doet al
die vᵉse Die vresꝫ datse
der mīnē niet genoech
en es De andʼe vreze es
dat .J. vresꝫ dattene Mᵉ
niet genoech en mīt Om
dat sine soe zere bindet
so dunket hē dattene
Mᵉ altoes ꝟladet en̄ hē
te luttel hulpet en̄ dat
hi allene mīt Dese ontᵒuwe es hogʼe dā der tᵒuwen
gront Ja die tᵒuwe meynic die hare yet ghenoeghen laet sonder bekīnen En̄ die tᵒuwe oec
die hare ieghēwʼdechᵗ
ghenoeghē laet Maer
dese edele ontrouwe heuꝫ
de cōsiencie soe wijt . al
mint een soe dat hi ontsīnē waēt En̄ dat zij̄ hʼte
ꝟsuchtet En̄ sine aderē
altoes reckē en̄ scoren
En̄ sine ziele smeltet
Nochtā dat mē dus de mī

ne mint Nochtā en cā
die edele ontrouwe mīnē gheuoelē noch tᵒuwē
soe wijt maect beghʼte
ontᵒuwe En̄ ontᵒuwe en
laet beghʼtē niewerinc
gheduren in ghere tᵒuwē sine mestrout hare
altoes datse niet ghenoech ghemīt en es Duˢ
hoge es ontᵒuwe Die hare
altoes ꝟuaert Ochte daᵗ
si niet genoech en mint
Ochte dat si niet genoech
ghemīt en es Die dese
ghebreke volmakē wilt
hi sal altoes vā hʼtē wakē
Jn allē dingē trouwe te
voluorderēne En̄ hē sal
al leet dore Mᵉ genoeghē
En̄ hi sal scone antwʼde
ꝟzwighē die hi node ꝟzwighen soude En liet
hijt dore de Mᵉ niet Ende
hi sal zwigē alse hi ghʼne sprake En̄ alse hi
ghʼne pensde ō ghebrukē
sal hi sprekē Om dat


mē Mᵉ om mīne niet en
berespe En̄ hi soude lieuere wee dogē bouē machte dā hē een poēt ghebrake vander Mⁿ ere
Gramhᵗ moet mē latē
om gerechtʼ mīnē vrede . Ja al mīdemē oec dē
duuel Die mīt hi es al
sculdech te latene en̄ hē
seluē te ꝟsmadene bouē
alle mēschē Om dat hi
der Mⁿ genoeghē mach
na hare wʼdecheit Die
ghene die mīt hi laet
hē gerne doemē dat hi
hem niet en onsculdeghet om dat hi inder
Mⁿ te vrier sijn wilt En̄
hi wilt ghʼne ō Mⁿ vele
ꝟdraghen . De gene
die mīt es gherne verstotē om votseladē vri
te sine Die ghene die
mīt hi es gherne ghesleghē om gheleert te
sine Die ghene die mīt
hi es gerne ī enecheidē


Om de mīne te mīnene
en̄ te besittene Jc en mach v nv niet vele meer
segghē om dat mi vele
dingē ꝟladē hebbē Some
die ghi wel weet En̄ some
die ghi niet wetē en moghet . Mocht zijn ic spᵃke
v ghʼne Mijn hʼte es ongesont en̄ ziec dat doet i deel
der trouwē gront Alse Mᵉ
porret in mine ziele dā
salic v vā desen dinghē
meer segghē danic v
noch hebbe gheseghet
GOd doe v weten lieue
kint wie hi es Ende
wies hi pleghꝫ met sinē
knechtē En̄ nameleke
met sinē meiskenē En̄
ꝟslende v in hē Daer die
diephᵗ siere vroethᵗ es dʼ
sal hi v lerē wat hi es En̄
hoe wonderleke zueteleke dat j lief in dat andʼ
woent
en̄ soe dore dat ander woent
dat haerre en
gheē hē seluē en ondʼkīt
Mʼ si ghebrukē ōdʼlinghe


en̄ elc andʼen mōt ī mont
En̄ hʼte in hʼte En̄ lichame
in lichame En̄ Ziele ī Ziele Eene zuete godleke nature dore hen beidē vloyēde
En̄ si beide een doer hē seluē En̄ al eens beide bliuē
Ja ende bliuende
DJe gode mīt . Hi mīt
sine wʼke Sine wʼke
sijn edele doghede Dʼ ōme
die gode mīt hi mīt doechde Dese Mᵉ es ghewarech
en̄ vol vā troeste Doghede
proeuē de mᵉ en̄ mꝫ suetechᵗ . Wāt het ghesciet selke wile dat die mēsche
die mē mīt meer zuetecheidē gheuoelt Na dat elc
mēsche gheuoelt dʼ na en
es mīne in hē niet Maer
na diē dat hi ghefondeert
es in doechdē en̄ ghewortelt in karitatē Beghʼte
es selke wile ic zuete te
gode waert . Nochtā en eest
niet al god . Want het es
meer porrende utē ghe

voelne der Zīnen dan
vā gᵃciē En̄ meer van
naturē dā vā gheeste
Dese zuetecheit beruerᵗ
de Ziele meer tē mīderē
goede En̄ mī te meerrē
goede En̄ si valt dieꝑe
op . dat hare smaket Dā
op . dat hare nutte es
Wāt si natuert na die
zake dʼ si ute gheborē
es Dus ghedaenre suetecheit gheuoelt also
wel die onuolmaecte
alse die volmaecte En̄
waent sij̄ in grotʼ mīnē
Om dat hi zuetecheiden
ghesmaket nochtan
niet puer maer ghemīghet Al es oec de
Zuetecheit puer en̄ al
god dat subtijl te kīnē
es Dʼ na en es de mīne
niet te metene Maer
na die hebbinghe der
doechde en̄ der karitatē
also ghi gehoert hebt
Wāt wi prueuē in selke


Zielen alsoe lange alse
die Zuetecheit duert
in hē soe zijn si sachte
en̄ vet En̄ alse de Zuetecheit ꝟgheet so te gheeᵗ
hare mīne en̄ soe bliuet
haer gront ru en̄ maghʼ
Dit es dʼ ōme wāt si noch niet bezet en zijn
met doechdē Wāt alse
die doechdē vroech gheplant sijn inder Zielē
En̄ met langhʼ vefenīghē vaste ghefundeert
Al mīdert dā de Zuetecheit de doechde doē hʼ
nature en̄ wʼkē altoes
der mīnē werc Sine
wachtē na en ghene
Zuetecheit Maer hoe
si mogē altoes ghedienē ghetrouweleke der
mīnē Sine hakē niet
na smake maer si suekē orbore Si sien op
hare hande Niet optē
loē Si beuelēt alder
mīnē dies en hebben


si maer te bat Die mīne
es soe suete en̄ so edel en̄
soe rine . ane hare en bliuꝫ
niemēs loē Niemē en dorfte brayerē om loē . dadet sine mīne soudet hare wel
doē Dit wetē wel de vroede
die altoes na doechdē staē
Sine Zuekē maer der
mīnē wille Si en biddē
der mīnē om ghene andʼe
Zuetecheit dan dat si hē
geue dat si in allē dingē
bekīnē mogē harē liefstē
wille Sijn si bouē . si der
mīnē
wille
Sijn si onder . si dat
selue Selke andere Zielē
sijn arm vā doechdē alsi
de Zuetecheidē gheuoelē
dā mīnense En̄ alse die
zuetecheit te gheet soe te
gheet oec hare mīne Jndē
daghe der gᵘciē sijn si coene En̄ inder nacht der tribulaciē soe keren si den
rugghe Dit zij̄ armhʼteghe liede si wʼdē lichte verheuē int suete
en̄ lichte bedrueft int suere .


gratie doet haer hʼte zeʼe 
ꝟblidē En̄ .i. cleyn ꝟnoy seʼe 
ꝟdroeuē Hier ōme ghesciet selke wile dat de lichte hʼtē bi wilē meer wʼdē 
bedroeft dā die weghende 
En̄ de arme vā gratiē dā 
die rike Want alse god 
cōt mꝫ siere gᵃciē en̄ hi tᵒestē wilt haer armhʼtechᵗ 
en̄ hulpē hare crancheit 
En̄ porrē harē wille Soe 
zijn si gods lustech En̄ suetecheiden gherende en̄ wʼdē 
meer beruert dā die . die 
met ghewoentē dore gaē 
zijn mettē goede gods 
En̄ mē waent selke wile 
dat dus gedane liede gᵒte
gᵃcie hebbē en̄ grote mīne die nochtā hʼde dierē 
tijt gods hebben Hier 
ōme es selke wile ghebᵉkē vā gode meer zake 
der Zuetecheit dā ghewāde Selke wile es 
oec die quade geest zake 
der Zuetechᵗ . Wāt selke wi

le alse die mēschē Zuetecheidē gheuoelt Soe 
delecteert hi zere dʼ in En̄ 
volghꝫ der delectacien 
soe ꝟre dat hi valt in cranchedē vā lichamē en̄ dat 
hi dʼ mede ꝟlet orborleke dinghē En̄ oec dʼ bi alse de mēsche ziet dat hi 
goede ghewande zuetecheiden heuet soe beghint 
hi alleinskine hē seluē 
te ghelouene vā uolmaectheidē en̄ acht 
dies te men zij̄ leuen te 
huedene . Hier bi steet 
wel dat elc zij̄ gᵃcie bezie 
en̄ dat 
goet 
ons herē wiselike vorwʼt kere Wāt degichtē der gᵃciē en makē 
dē mensche niet gerecht 
Mʼ si bendene . wāt werct 
hi mꝫ siere graciē so behaget hi gode En̄ en doeᵗ 
hijs niet soe wʼt hi sculdech Oec moet hi wise 
hebbē dʼ hi sine gᵃcie mꝫ 
oefene wāt ghelijc dat


die doget mesdaet wert .
alse mense butē haren
tide oefent Alsoe wʼt gᵘcie niꝫ gᵘcie sine wʼde bedect mꝫ gᵘciē . Hier ōme
diē god comā ghemaect
heeft met sinē goede
hi behoeft dat hi wijs si
en̄ sine gᵃcie alsoe hoede
soe datse hē bliue Wāt
alsoe alse die ghene die
sondʼ gᵘcie es behoeft gode te biddene ō gᵘcie Alsoe
behoeft hi die in gᵘciē
es gode te biddene dat
hise behoude . want
dicke alse die mēsche dat ōs
heʼren goet mīderen
laet in hē en̄ niet en meeret soe hadde hijs al
ꝟboert en dade die goetheit gods Hier ōme de
bruut dʼ mē af leset inde cantikē . Si sochte
harē brudegoem niet
allene begheerlike maer
oec wiselike En̄ alse sine
vondē hadden soe en was


si niet min sorfhʼtech hē
te behoudene Dus soude
doē elke vroede Ziele die
in roere ware vā mīnē Si
soude altoes hare gᵘcie mꝫ
beghʼtē en̄ wiselike meeren . en̄ sorfhʼtelike oefenē
harē acker vte treckende
ondrachtecheit En̄ insayende doechde en̄ maken .i.
huus vā suuerre cōuenciē dʼ si wʼdelike in ontfa
hare lief
Ay lieue kint god gheue di dat mij̄ hʼte ane
di beghert Dat ware dat
god ghemīt ware van di
werdelike Nochtā en haddic dat lieue kint noeyt
mogē kiesē dat dat yemē
vore mi ghedaē hadde also
na alse ic Jc gheloue dattʼe nochtā vele warē diene
alsoe na en̄ also zere mīdē
al en mochtic niet wel gedoghē dattē iemēt kinnē
ochte mīnen soude Alsoe
hʼtelike alsic hebbe gedaē .


Sider dat ic .x. Jaer out
was soe hebbic also na
vā hʼtelikʼ mīnē bedwōghē gheweest Dat ic bīnē
dē
ierstē
twee iarē dat ics begā
hadde doet gheweset en
hadde mi god niet sūderlinge cracht gegeuē
dā dē ghemeinē lieden
En̄ mine nature weder
ghemaect mꝫ sinē wesene En̄ dat hi mi saē
gaf redene die een deel
ꝟlicht was met meneghē sconē orcondē En̄
dat ic vā hē gehadt hebbe meneghe scone gichte in gheuoelne en̄ in toēne vā hē seluē En̄ bi
al diē tekenē die ic vāt
tusschē hē en̄ mi in napleghene vā mīnē Alsoe alse vriende deen dē
anderē plegē lettel te
heelne En̄ vele te toēne Datmē alre meest
heuet in na geuoelne
elc anders En̄ in dore sma

kene En̄ in dore etene En̄
in dore drinkene en̄ in
ꝟswelghene elc anderē
Bi desē tekene die god
mijn lief soe menechfuldech dede te mi indē beghinne vā minē leuene
soe gaf hi mi toeuʼlaet
te hem soe dat mi dicst
vandē tide also te moede
gheweest heuet Dattene niemē soe hʼtelike
ghemīt en heuet als ic
oec ghelouē Mʼ redene
dede mi onderwilē wel
wetē dat ic die naeste
niet en was Maer debant vā na gheuoelne
vā mīnē en liets mi nie
gheuoelē noch oec ghelouē Aldus eestʼ nv mꝫ
dat ics tē naestē niet
en gheloue dat hi vā
mi tē naestē ghemīt
zij En̄ ic en gheloefs
oec niet Dat enich mēsche leuet Dʼ god also
zere af ghemīt es Dus


maect mi mīne bi urē
soe ꝟlicht dat ic weet
dats mi gebrect dat ic
minē lieue niet genoech en ben na sine wʼdecheit En̄ bi urē maect
mi der mīnē Zuete nature soe blent met hare
te ghesmakene en̄ te
gheuoelne Dat mi genoeghet en̄ dat mi bi
urē so rike es dʼ mꝫ te sine Dat ic hare in mi seluē lye datse mi genoech es
GOd si v god ¶ es
en̄ ghi hē mīne
God gheue v te leuene
der mīnē werc in allē
dinghē die ter mīnē
behorē Dies beghīne
ic ane die gerechte oetmoe
decheit dʼ sine mīnerse ane began Dʼ sine in
hare met trac Noch . soe
moet hi alsoe doē die gode in hem trecken wilt
en̄ zijns ghebrukē in
mīnē Hi moet onuʼha

uē bliuē vā allē dingē
En̄ onꝟwōnē vā allen
diēste En̄ euē starc indē
storm En̄ euē vlitech int
bezuekē En̄ euē nidech
int hanteren Al wildi
gescreuē hebbē . dus gedane dingen wetti selue
ghenoech wat mē om
volmaectheit soude doē
te gode . Die daer na staē
en̄ dat begherē gode met
mīnē genoech te doene
si beghinnē hier dat ewelike leuē Dʼ god ewelike
met
leuē sal . Want
om hē mīne te volgheuene en̄ genoech te sine na
siner wʼdecheit Dʼ ouer
es hemel en̄ erde alle
vren in nuwē dienste
En̄ dat en wʼt nēmermʼ
uoldaē . Wāt die hoge mīne en̄ die grote die god
es die en wʼt nēmermeer
ꝟuult noch bekint mꝫ
alle diē dat mē dʼ toe gheleistē mach Alle hemel

sche selenre eweleke euē
zere om berrē in mīnē
om der mīnē genoech
te uolgheuene Dʼ ōme
die hē hier el niet genoeghē en laet . noch vremde
troeste nēmʼmeer en nēt
dā alle urē om der mīnē
genoech te doene . hi beghīt
hier dat ewelike leuē Dʼ
die hemelsche gode met
zijn in ghebrukelekʼ mīnē Al dat dē mēsche vā
gode comt te siere ghedinkenessen en̄ al dat hiere
af ꝟstaē mach en̄ bi eneghʼ figurē gheleistē dat
en es god niet Wāt mochtene die mēschē begripē
en̄ ꝟstaē mꝫ sinē zinnē
en̄ met siere gedachtē
soe ware god mēdere dā
die mēsche en̄ soe wʼe hi
saē vte ghemīt Alsoe nu
die nedere mēschē zijn
Die soe saen te grōde ghemīt zijn Cortelike ghe

seghet dat zijn alle die ghene
mēschē die niet met
ewelekʼ mīnē ghebondē
en zijn En̄ altoes vā hʼtē
niet en wakē om der Mⁿ
genoech te doene Mʼ die
dʼna staē der mīnē genoech
te doene die zij̄ oec ewech
en̄ sondʼ gront Wāt alle
hare wandelinghe es indē
hemel En̄ hare Ziele volghet na hare lief dat sōder gront es En̄ al mindemē die oec met ewelekʼ mīnē . si en worden oec
vā mīnē gronde met ꝟuolghet Alsoe si niet ver
uolghē en cōnen dat si
mīnen no hē genoech
ghesijn En̄ nochtā el
niet en willē ochte
indē weghe steruē Ochte
hē genoech doē ochte el
niet Dies biddic v zere
en̄ mane bi gerechter
trouwē die god es dat
ghi v haest ter mīnē


En̄ hulpet ons dat god
ghemīnet wʼde dies biddic v te vorst bouē alle
dinc En̄ dʼ goetheit godˢ
laet u alle vrē ghedinkē
en̄ ontfermē dat si so onghereenē es En̄ dat hiere
so wel allene ghebruket
en̄ wi soe ellendech daer
af zijn En̄ hiere en̄ sine
vriende soe dore vloylike
en̄ soe weeldelike ghebrukende zijn En̄ in siere
goetheit zijn vloyende
en̄ weder vloyende in allē goede Ay ia hi god
die mē met ghenē wesene vā arbeide bekīnē
en mach Dʼ en si gerechte
mīne toe Die haeltene
neder en̄ doetene soe na
gheuoelē wie hi es . Alsoe machmēre af wetē
wie hi es Dat es ene ōtseggheleke weeldeleke
weelde Maer wet god nochtan altoes met weeldeleec mꝫ diere weelden . Mʼ


dat es
dʼ
hoescher mīnēder
hʼtē recht dat hare alre
naeste raste zi om haer
lief te arbeitene en̄ hem
lieue en̄ ere te doene om
zijn ghetamē en̄ om gichten vā sconē dienste niet
om ieghenwʼdeghen loē
Maer om dat mīne haer
seluē al vre . genoechte
en̄ loen genoech es Mer
mīne wert nu vele zere
ghelet en̄ haer recht wʼt
vele zere te brokē bi ongherechtecheidē . Want
niemā en wilt emmʼ
toe siere affectiē ontberē
om der mīnē ere Si willē
alle na haer genoeghē hatē en̄ mīnen en̄ na hare
onste belghē en̄ Zoenen
niet na gerechtecheit
vā broederleker mīnen
Si latē oec gerechtecheit
vā scamene Dat es oec
affectie En̄ si te storē die
gerechtecheit bi erheden
Dat es ene affectie daer


vele scadē bi ghesciet Die
ierste es scade es wijsheit
wʼt daer bi ꝟghetē Die
andere es De gheselschap
wʼtʼ bi gestoert Die derde
es die heyleghe geest wʼtʼ
bi ꝟdreuē Die vierde es .
Die duuel wʼtʼ bi ghesterket De vijfte es De vriētscap wʼter bi ghetwiuelt
en̄ bliuet ongehoefent
en̄ al die wile ꝟghetē . De
seste es Die doghet wartʼ
bi achtʼ ghelatē De seuende es De gerechtechᵗ wʼtʼ
bi testoert En̄ affectie vā
hatene En̄ vā vremdē
toerne Dat gheen heilech toren en es die die beneemt minne En̄ siere begherte . en̄ doet af reinhʼtechᵗ . en̄ doet altoes mʼkē
mꝫ suspiciē en̄ doet ꝟgetē der Zuetecheit van
bruederlekʼ mīnē En̄ hē
bliuē oec onbekint te oefene de hemelsche wesene Mʼ nijt oefent altoes


de helsche
wesene
oefenīghe bi
affectiē vā blisscapen
ꝟghet mē der nauwer
weghe die ter hoger mīnen behorē en̄ der scoener zedē en̄ des Zuets
ghelaets en̄ der wel
geordender dienste Die
ter hoger mīnē behorē
bi affectiē vā lichtʼ mīnē
ꝟghet mē die oetmoedechᵗ
Die de wʼdechste stat es
En̄ de reinste zale dʼ mē
mīne in oefent En̄ in
die affectie ꝟliest men
ꝟlichte redene Die onse
reghele es Die ons leert
wat wi doē sal in rechte
vā mīnē daer mē der mīnē gnoech wilt doē Wāt
ꝟlichte redene doer licht
Alle de wege vā dienste
na diē bequamē wille
der hoger mīnē En̄ toēt
clare alle de wesene die
der mīnen genoech zij̄
Ay arme dat dese .ij.
ꝟdreuē werdē bi affec
cien vā lichtʼ mīnen
dat sijn de iāmerleechste scadē die ic kīne datse gescien mogē Met
al desē affectiē wʼt gherechtecheit vā mīnē
te stoert En̄ ghelet ondʼ
die ghetoende Ondʼ dese
grote poēte die ic v hebbe geseghet lopē vele
cleiner die ontellec
zijn En̄ benemē claerheit der Mⁿ Ay al en
lettē v en̄ dē andʼen de
meeste poentē niet
doch lopenre uele daer .
onder v liedē met ghecierdē clederē so dat si
en gheen ocsuun en
willen nemē die te ꝟdriuene Daer es ghecleedt scande met oetmoedechedē En̄ erhᵗ
met gerechtecheden
En̄ nijt met trouwē
En̄ met redenē En̄
bliscap met troeste
en̄ mꝫ toeuerlate


En̄ mᵉ mꝫ zīne En̄ met
langē tidē En̄ mꝫ ghelate
vā ouʼcomēheidē En̄ met
sconē worden dʼ andʼs es
dan god Hier ōme en can
mē die niet gehueden
Die de bāt vā bīnē van
ghewareghʼ mīnē niet
en huedet Dat wet wel
dat ic dit al niet doer v
en hebbe gheseget Mʼ
dore die noze die ons hier
af ghesciet . hier en̄ elre
die ons te onꝟwinleec
es Dat schijnt ons allē
iāmerlike die deē dē anderē bederuē vā doelne
dʼ si ons met ꝟladē ende
niet en hulpē dat onse
lief ghemīt wʼde En̄ om
dat ghiere een sijt doch biwilē die dat int ghemey
ne vorderen en̄ lettē moghet soe ꝟmanics v dat
ghire hoede voer hebbet
in v en̄ inde andere gherechtecheit vā mīnen
te vorderne in allē zakē


En̄ altoes met al dat ghi
sijt toēt hē der mīnē tekē
in allē in allē en̄ ouʼ al
Wāt dat zwʼste dat ic weeᵗ
inder scrifturē dat dunkꝫ
mi dat ghebod vā mīnē
Dat god seide te moysen
Du salt mīnē dinē heʼe
dinē god vā al diere hʼtē
vā al diere Zielē vā al
dinē crachtē Doē hi dit
hadde gheseghet doe seide hi na . Dese worde en saltu nēmermeer ꝟghetē
slapende noch wakende
Slaepstu di moet dʼ ōme
droemē Waecstu du moets
dʼ om̄e peinsen en̄ sprekē en̄ wʼkē Dese woerde
saltu scriuē indē dore stijl
En̄ indē ouʼdorpel en̄ inde
wande en̄ in alle de stede
dʼ mē wesen sal dat mēse
niet en ꝟghete watmē
daer te doene heuet . dat
es der mīnē nēmermeer
te ꝟghetene slapende
noch wakende in ghere

manierē . Alsoe god selue ghebiedet met al
dat mē es Met hʼtē mꝫ
sielē Met zīnē met cᵃchtē Met gedachtē Dit
gheboet hi moysen en̄
inder ewangeliē aldꝰ
der Mⁿ al te sine O wy
hoe dorrē wi hare dan yewerinc mede zijn Ay
en eest dan
niet
vreeseleec
roef dat wi vore mīne
yet sparē en̄ yet onthouden . Ay hier ōme
peinset en̄ wʼket sonder ꝟghetē die mīne
te vorderne in alle zakē
Ghedinct oec wat abdyas die ꝑphete zeghꝫ
Jacops huus sal zij̄ een
vier Josephs huus sal
sijn een vlamme Esaus
huus sal sijn een stoppele Jacop es iewelec
die ꝟwint mꝫ crachte
vā mīnē ꝟwint hi gode
hē te ꝟwinnene Na
dat hi ꝟwōnē heuet


soe dat hi ꝟwōnen es
En̄ benedictie ōtfaen heuet Soe sal hi voert
hulpē dat si ꝟwōnen
wʼden die mī ꝟwōnē
zijn En̄ die noch rechte
ghaē op
beide
hare voete en̄
niet en houtē Alsoe die
doē die iacob wordē zij̄
Want iacob bleef ten
stride cranc En̄ ye sider
ane die een zide manc Doe
hi manc ꝟwōnen was
doe eerst gaf mē hē de
benedictie . Alsoe moet
hi zijn die iacop zij̄ sal
en̄ die de benedictie ontfaē sal vā gode En̄ die
ieghē gode stridē wilt
houde hē te ꝟwīnene
Dat hine ꝟwinne En̄
hi moet houtende wʼdē
ane die een Zide Dʼ hem
el yet soude zijn dan
god enechleke allene
En̄ dʼ hē oec yet meer
es En̄ wien oec iet el
hē meer es dan god


En̄ die met hē niet een
en es in siere eneghʼ zueter benedictiē hi steet op
twee voete en̄ es onꝟwōnē En̄ hi en smaket
gheenʼe b̅dictiē Ghi
moet v soe enechleke al .
ōme al latē . dat ghi soe
in vierechleke in uwe
enecheit berrē selt in al
uwē wesene En̄ in al
uwē wʼkē dat v el niet
sijn en sal dan god alleene Noch lief noch leet
Noch licht no swaer Alse
ghi in dit wesen woent
sonder sesseren dan es
Jacobs huus een vier
Joseps huus sal zijn
een vlāme . Alsoe alse
ioseph was een behoudere
en̄ een berechtere des volcs
en̄ siere bruedere Alsoe
moeti en̄ die die ioseph wordē zijn leidʼen en̄ bescermerē sijn der andere
diet noch niet genoechen zijn En̄ noch inder


ghebrekenessē zijn der
vremder mesqᵃmē Metter īuierecheit vā eneghē berrendē leuene
salmense ontstekē ende
metter vlāmē der berrender karitatē salmē
se ꝟlichtē Die vremde
in die ghemeinte der
liede . sijn esau . hare huuˢ
Dat sijn stoppelē die
saē ontstekē zijn met
inuiereghʼ vlāmē . Alsoe selē die andʼe van v
onstekē alse ghi dusghedanech zijt . Dit behoert oec te uwē p̄laetscappe dat ghi die droge
stoppelē ontstekē selt
mꝫ goedē exempelen
en̄ met goedē manierē
en̄ met biddene en̄ met
radene En̄ met dreighene En̄ oec seldi uwe broedere berechten
mꝫ inneghʼ mīnē En̄
hulpē hem mīnē dat
si mīnē in gode ende in


gherechtē wʼkē te gode en̄ in gerechtʼ doghꝫ
En̄ altoes ghedinket
dat die scrifture zeghꝫ
¶ Sobrie pie iuste viuamus in hoc seclo
Dit hoert te uwē ambachte . Ay mꝫ pure
eneghʼ mīnē hulpet
ons dat ons lief ghemīt wʼde Corteleke
gheseghet dat willic
bouē alle dinc vā v
gherechte mīne te gode Dat manic v En̄
bidde gode te geuene
En̄ dat ghi hē voldoet
dat ons ontbliuet
God zi met v . haest
v Ter minneN
Alsoe sal hē die mēsche houdē onnosel ondʼ alle dinc dat
hi sijn wassen sal soekē
in allē dingē En̄ wʼkē
na die gerechte vorme
der redenē bouē alle
dinc En̄ soe sal god


vore hē en̄ met hē wʼkē
alle dinc En̄ hi sal mꝫ
gode wʼkē alle gerechtechᵗ En̄ hi sal begheren dat god volwʼke
alle die gherechte wʼke
vā siere naturē in hē
seluē en̄ in ons allē
Dat es der mīnender
hʼtē recht te kiezene
en̄ bouē al te wilne
weder dat het zi verdoemenesse ochte benedictie En̄ dat es hare
beghʼte altoes en̄ hare
bede in enecheidē vā
Mⁿ te sine alsoe mē
leset in de cantike .
¶ Dilectus meus mᶦ
et egᵒ illi Aldus sal
Die enege ꝟgaderīghe sijn in enē wille
vā eneghʼ mīnē Die
wilt dat hē alle dinc
onderdaen zijn hi mo
onderdanich zij̄ . siere
redenē bouē al dat hi
wilt Ochte dat hē ye

mē wilt wāt niemē en
mach volmaect wʼden
ī mīnē Dā die siere redenē ondʼdanech es wāt
dese mīt gode om sine
wʼdecheit En̄ de edele mēschē om dat zi ghemīt
zij̄ vā gode En̄ die nedere
mēschē om dat sijs behoeuen . Hier ōme sal
de mēsche doē sine volcomene macht in allē
dinghē na volcomēhᵗ der
mīnen Die ēmer onghenoeghende es watmen
hare toe leghꝫ . Want al eˢ
dat Zake dat i mēsche
in alre mēschē oghē vā
zedē genoech es te gode
nochtā ghebrect hem
soe vele int volcomene
genoeghen dʼ Mⁿ Dat
de mēsche behoeft altoeˢ
in meerre eyschinghe vā
mīnē te sine En̄ in sterkere beghʼte bouē sijn
hebbē Dat genoeghet
der Mⁿ alre best datmē


te vollē bistierech zij van
alre rastē vā vreemdē en̄
vā vriendē En̄ vā haer seluē om haer seluē En̄ dat
es .i. vreeselec leuē dat mīne wilt datmē genoechtē mᵒet vā hare ontberē
om hare genoech te doene
Die aldus in mīnē getᵒckē en̄ onthaelt zijn
En̄
die si
beveet . Die zijn soe ouʼ vele
sculdech der mīnē inder
grotʼ ghewout haerre stʼkʼ naturē altoes na gnoech doen
te stane En̄ dat leuē es
ellende . bouē al dat mēscheleke hʼte dogē mach Want
hē en genoeghet niet
hars leuēs noch in gicht
Noch in dienste Noch in
troeste Noch in al dat si
gheleistē mogē wāt mīne trecse soe zere vā bīnē en̄ si gheuoelē mīne
soe groet en̄ soe onbegripelec En̄ vindē hē seluē
dʼtoe te cleyne en̄ te ongenuechlec dien wesene


genoech te sine Dat mīne es En̄ si kīnē hē seluē
soe vele sculdech der mīnē genoech te sine in allē
wesene soe dat hē in anderē dingē noch lief noch
leet gescien en mach noch
in hem seluē noch in anderē mēschē sonder om
die Zake allene die mīne selue es ōme die Zake
soe macher hē lief en̄
leet in gesciē Lief in
alsoe velē alse mīne ghevordert wert En̄ wast
in hē en̄ in andʼē . Leet in
alsoe vele alse mīne ghelet wʼt en̄ ghequetst ī
de ghene die mīnē in hē
seluē en̄ in anderē Diē
de vremde gherne lettē
en̄ quetsen dʼ si mogē
Omder mīnē vordernessen pijnt v te arbeitēne en̄ om hoge caritate
Wāt karitate begript
alle die ghebode gods sōder dolinge en̄ houtse


sonder arbeit Wāt wie 
mīt hine arbeit niet . 
wāt hine gheuoeles 
arbeits niet En̄ die bʼrenlekʼe mīt hi loept 
vollekʼe en̄ hi volcomt haestelikʼe in die heilichᵗ godˢ 
dat es hi selue En̄ in die 
gheheelhᵗ gods Dat es 
hi selue Jn siere geheelhᵗ 
Si v alle die dienst volmaecteleke en̄ die eernst die te diere volmaectheit toe behoert Die hē 
gnoech es te siere geheeler naturē dʼ hi al mīnende met es God doe 
v kīnē alle die scout 
Die ghi hē sculdech zijt 
vā sculdegher pinē en̄ 
alre vorst vā eneghʼ mīnē . 
Die selue gheboet gode 
te mīnene bouen al . 
GOd si v groᵉte ende 
ewelike mīne En̄ 
gheue v wijs leuē ende 
Die eyghene doghet daer 
ghi siere heiligher mī

nē genoech met doet . Dʼ 
ōme wʼct alle vrē sondʼ 
sparē Sijt altoes ernst 
in oetmoedecheidē Ende 
dient wiselike God zi 
v hulpe en̄ uwe troest 
in alle uwē wesene Ende 
lere v die gerechte doget 
Dʼ mē der mīnen meest 
erē en̄ rechts met doet 
God moet v lerē die bequame enecheit Die hi 
sinē vader gaf Doe hi hē 
enechlec mensche leuede 
en̄ puer En̄ hi lere v die 
heileghe enecheit Die hi 
leerde en̄ ordeneerde sinē 
heilegē vriendē Die dore 
de mīne vā gode alle vrēde troeste begauē En̄ hi 
moet v doē kīnē met wʼheidē en̄ met werkē de lieue 
zuete enecheit Die hi noch 
sinē lieuē vriendē doet . 
bekinnē Die hē bouē alle 
dinc te siere heileghʼ zuetʼ 
mīnen voeghen Siet dat 
ghi nuwe wert en̄ versch


sondʼ moede en̄ ghedinct
der hoger wesene vāder
eweliker caritatē Wat
zedē sinte pauwels segꝫ
dat si heuet wat si al es
en̄ wat si al ꝟmach en̄ fondeerter u seluē īne Dat
moet ēmer zijn seldi
gode leuē Wāt watmē
dade butē caritatē Dat
ware el niet . Hier ōme
haest v te ꝟuolghene
caritate mꝫ crachte vā
vieregher beghʼtē der
gerechtʼ mīnē Te derre
caritatē zijt wackʼ en̄
ernst inder peregᶦnaciē
des leuēs Dit te voldoene
en̄ dan te comene in dat
ghebrukē inder mīnē
lant dʼ caritate ewelike
durē sal Caritate dat
es sculdege oetmoedechᵗ
Wāt die dat rike vādʼ
mīnē gods van hē nieᵗ
gheoefent en weet . Hi
moet hē oetmoedegē
ondʼ de mogende cᵃcht


gods Ay dat es wel
recht die sinē lieue
allene es heymeleec
Dat hē zijn lief wedʼ
heimelec zij . Alsoe die
bruut seit in die cantikē Mijn lief mi en̄
ic hē Ay wien soude
mē el yet zijn Dan
allene dē lieue want
al dat yemē anderen
doet dan lief lieue . dat
es herde vremde Mer
vā lieue eest allene
zuete en̄ bequame ī
allē manierē Wildi
dese volmaectheit bekīnē soe moeti te alre
eerst v seluē bekīnē lerē Jn zakē Jn
wille in onwille Jn
zedē in mīnē Jn hatē
Jn trouwē Jn ontrouwen Jn allen dingen
die v ontmoeten Ghi
selt v prueuē hoe ghi
ꝟdragē moget al dat
v mescomt En̄ hoe


ghi ontberē moget alle dat ghi lief hebt
Dat es oec de meeste
mesquame Die ene
ionghe hʼte dogē mach
Dies te onbᵉerne dat si
gherne name Ende
prueft v seluē in al
dat v wel becomt Hoe
ghijt hanteert en̄ hoe
ghesinnech En̄ hoe ghemate dat ghire ane
zijt Jn al diē dat v ontmoet houdet v effene .
in rastē Jn pinē . vroedelike beziet altoes
de wʼke ons herē Daer
ane seldi uolmaecthᵗ
lerē Hier ōme steet
wel dat elc mēsche
de gracie bezie . ende dat
goet gods wiseleke
en̄ vroedeleke . Want
god heuet dē mēsche
gegeuē scone redene
Die dē mēsche in allē
weghen leert En̄ in
allen wʼkē licht . woude


hare de mēsche volgen
soe en worde hi nēmermeer bedroghē
NEghene poente horē
tē pelgherijm die ꝟre
te varne heuet Dat eerste es dat hi omdē wech
vraghe . Dat ander es
dat hi goede geselscap
kiese Dat derde es dat
hi hē huede van dieuē
Dat vierde es dat hi hē
huede vā ouʼate Dat
vijfte es Dat hi hē hoge
scorsse en̄ vaste gorde .
Dat seste es alse hi dē
berch op gheet Dat hi
zere nicke . Dat seuende
es alse hi dē berch nedʼ
ghaet Dat hi dā rechte
ga . Dat achtende es
dat hi goeder liede ghebet beghere Dat neghēde
es Dat hi gerne om gode
spreke Alsoe eest oec mꝫ
onser godliker peregᶦnacien Dʼ wi dat rike
gods in soekē selē Ende


sine gerechtechᵗ in volcomenen werkē der mīnē
Dat Jerste es Ghi selt
vraghē om dē wech Dat
seghet hi selue Jc ben
de wech Ay na diē dat hi
de wech es soe mʼket sine wege die hi ginc hoe
hi wrachte En̄ hoe hi bʼrende in caritatē vā bīnē
En̄ in wʼkē vā doechden
vā butē tē vriendē ende
tē vremdē En̄ hoert hoe
hi geboet de menschē .
Hoe zere si mīnen
soudē harē god vā alre
hʼtē En̄ van alre Zielen
En̄ vā alre cracht Ende
datse dies nēmermeer
ꝟghetē en mochtē slapēde noch wakende Nv besiet hoe hi dit selue dede
Die nochtan selue god
was hoe hi al gaf ende
hoe hi al leuede ter rechtʼ
mīnen sijns vadʼ En̄ der
caritatē der mēschē Hi
wᵃchte met wakender


caritatē En̄ hi gaf ter
mīnē al zijn hʼte ende
sine Ziele En̄ al sine
cracht Dit es de wech
die ihesus wiset En̄
selue es En̄ dien hi selue ghinc Dʼ dat ewege
leuen in leget En̄ die
ghebrukenesse der wʼheit sijns vader glorie
Dʼ na vraghet om dē wech sinē heileghē die hi
gehaelt heuet En̄ diē
die hier noch bleuē sijn
En̄ sinē navolgeren in
volmaectē doechdē Die
hē gheuolghet zijn optē
berch vā hogē leuene
vtē diepē dale der oetmoedecheit en̄ sijn op
gheclōmē Die hoge bʼge
met stʼken geloue En̄
mꝫ hogē toeuerlate dʼ
ꝯtemplaciē der hʼtelekʼ
Zuetʼ mīnē En̄ noch
vraghet ōme dē wech diē
die bi v zijn En̄ dien
ghi siet dat sine weghe


nv alre gelijcst gaen
En̄ hē gehorsam zijn ī
allen arbeide vā doechdē
Dus volget
hē
die selue
die wech es en̄ hē
diene ghegaen hebben
en̄ nv ghaen ¶ Dat ander es Ghi selt goede geselscap kiesen dat es
die heilege ordene daer
ghi menechs goets deelachtech wert Ende te alre
vorst mettē heiligē mīnarē gods daer god
meest af es ghemīt en̄
geheert En̄ daer ghi af
gheuoelt dat ghi meest
met geholpē wert En̄ dʼ
uwe hʼte meest mꝫ geheenecht en̄ op gheheuen
wʼt te gode En̄ diere
worde en̄ gheselscap v
meest treckē en̄ vorderē te gode Maer scuwet
hier in zere uwe raste en̄
uwe onste En̄ merct
nauwe vā mi en̄
vā 
alle mēschē Dʼ ghi trouwe in


soeket wie si sijn daer ghi
af ghebetert wert Ende
merct wat hare leuē es
want diere es nv ouer
luttel in ertrike die gewarege trouwe hebben
connen want alle die liede wel na willē nv van
gode en̄ vandē mēschē
dat hē ghenoeghet ende
dat si begheren . ochte si
ontberens ¶ Dat derde
es ghi selt v huedē vore
dieue Dat zij̄ subtile coringhē van butē En̄ vā
binnē Na diē datmē gheē
ambacht connē en mach
sondʼ meestʼ soe en sijt nē
mer soe coene dat ghi v
enich sonderlinghe wesen
onderwindet sonder raet
vā geestelikē vroedē
¶ Dat vierde es . Ghi
selt v hoeden vā ouerate
dat es vā aller vremdʼ
rastē En̄ dat v ghene zake butē gode nemmer
meer en genoeghe noch


en smake vore diē male
dat ghi gods gesmaket
hoe wonderleke zuete hi
es Ay ghedinct en̄ wet altoes al dat yemāne yet el
ghenoeghet dan god allene
dat es al ouʼraet Dat vijfte es Ghi selt v hoge scorsen en̄ vaste ghordē Dat
es vā alre ertschē vleckē
En̄ vā alre nederheit behuet te sine en̄ soe vaste
ghegordet te sine mettʼ
mīnen bande die god es
Dat ghi v seluē niewerinc el niemanne in zinkē laet Dat seste es alse ghi dē berch op ghaet
dat ghi sere nicken selt
Dat es dankē in alle die
pinē die v toecomē
ōme
der
mīnē En̄ dat ghi v van
al uwʼ hʼtē oetmoedegē
selt al mochti allene alle
die werkē doē vā doechdē
Die alle mēschē mogen
Die leuē . dat v al cleine
Dunkē soude . en̄ al niet


ieghē die groetheit godˢ
En̄ ieghen de scout die
ghi gode sculdech sijt in
dienste en̄ ī mīnē ¶ Dat
seuende es alse ghi dē
berch neder ghaet seldi
rechte gaen . Dat es al
moeti bi wilen zinkē
int nemē uwʼ noetdorft
En̄ int geuoelē der behoeftē uwes lichamē
Nochtā seldi uwe beghʼte
op houdē te gode metten
heileghē die hoge leuedē
En̄ seidē al onse wandelinghe es indē hemel .
¶ Dat achtende es Ghi
selt goeder liede ghebet
begherē Dat es Ghi selt vā
allē heilegē en̄ vā allen
mēschē begherē gheuordert te sine tē ouʼstē wille
gods En̄ selt alle dinc
latē ōme met hē een
te sine in gode ¶ Dat
neghende es Ghi selt
gherne om gode sprekē
Dat es .i. tekē vā mīnē


dat lieues name zuete es
Dʼ af sprect sente bernart
Jhesus es honich indē mōt .
het es ouʼ zuete om lief te
sprekene En̄ het beruert
die mīne ouʼ zere En̄ het
vlietecht de wʼke Nv mane ic v bidʼ heilighʼ mīnē gods dat ghi scone en̄
zuuerleke uwe ꝑegrinacie doet sondʼ ꝟnoyen
En̄ sondʼ zwarē vā eenwillechedē in Zueten
vredelekē blidē geeste
En̄ dore wandelt soe gerecht en̄ soe puer en̄
soe bʼrende dit ellende
dat ghi gode v lief vindet ten inde Dies ōne hi v selue en̄ sine
heylege mīne
GOd si met v En̄
moete v leren
Die gerechte weghe
die ter
hoghʼe
gherechter
mīnē behorē Sijt wacker en̄ behendech op
uwe materie En̄ erens

tech in v seluē En̄ in
uwē Zuekene En̄ vast
in uwe gheloue op dat ghi
ghewarechleke sueket
niet na uwʼ affectiē Mʼ na
dē wille gods soe seldi al
ꝟcrighen dʼ hi v toe ghemīt
heuet Ghi selt oec leuē
hoge in hope vā stʼkē toeuerlate dat v god geuen
sal hē te mīnē mettʼ grotʼ
mīnē dʼ hi hē seluē mede
mīt drieuoldech en̄ enech
En̄ dʼ hi hē seluē ewelike
met genoech heuet gheweest en̄ eweleke wesen
sal Met derre mīnē hē
genoech te doene Dʼ over
zijn alle hemelsche onledech en̄ ewelike eselē sijn
Dat es hare ambacht dat
nēmermeer voldaē en wʼt
En̄ dat ghebrekē vā dien
ghebrukene Dat es dat
suetste ghebrukē . Hier
na selen staē Die ertsche
met oetmoedeghʼ hʼtē En̄
selē dat wetē Dat si te


so groter mīnē En̄ te soe
hoger mīnē En̄ enē soe
onghenuegdē lieue al te
cleine sijn om genoech
te doene met mīnē . Ay
dat onghewrachte werc
Dat sal elcke goede Ziele
ꝟstormē En̄ doē hare
af worpē alle ouertollechᵗ
En̄ al dat
oneffene
ōefenē es en̄ al
dat mē es dan al alse . dʼ toe
genoech te doene dʼ mīnē
¶ Dʼ ij dingē selē een wʼdē
Daer en mach niet tusschē zijn dan lijm dʼ ment
met te gadere bent Die
bant van lime dat es mīne Dʼ god en̄ de zalege Ziele in j met ghebonden zij̄
Te desen hogen toeuʼlate
maent de heilege mīne
Alle urē die edele fiere
Dieᵗ ꝟstaē willē en̄ die
al af wʼpē willē om mīne Alsoe als hi al af wʼp
doe hi ghesent was vā
sinē vader En̄ doe hi volbrachte dat werc dat hē


de minne beuolē hadde
te doene Alsoe hi selue
seide in die Ewangelie
Vader de vre comt . Dʼ in
seide hi te sinē vader
Jc hebbe voldaē dat wʼc
dat ghi mi te doene gaeft
Nv merket hoe hi leuede En̄ die heilegē die na
hē bleuē zijn Ende die
goede mēschē die noch
leuē . en̄ die de grote mīne die god es Wʼkē selē
Si leuen altoes in oetmoedegher hʼtē en̄ in
ernste vā goedē wʼkē
sondʼ sparē Leuet na
gerechtecheit Niet na
uwe genoeghē noch
na uwe gherieue in ghere wise dan Alsoe vele
Alse ghi wet dat gode erē
en̄ rechts ghesciet na
zijn ghetamē . ꝟlaet
v vaderleke op zij̄ hoghe doget Sijt ghereet
in rade die goet es en̄
dien v uwe vriende ghe

uē die gherne v voerwʼt 
ghaē saghē En̄ wie hi 
oec el es die v goedē raet 
gheuet ter doghet dien 
hort gherne En̄ al uwe 
doghen doghet gherne ō 
de mīne Ghi sijt te weec 
vā hʼtē en̄ te kinsch in 
al uwe Zedē Ghi sijt te 
saen droeue en̄ onghetempert in alle uwe doen . 
Wat hulpet gherekēt vā 
allē dinghē 
houdet v tamelec 
om de ouerste wʼ
dec
heit godˢ 
En̄ pijnt v te laboerne 
Ledecheit es hʼde sorgheleec dē ghenē Die godlec wʼden wilt want 
ledecheit es meestersse 
alre quaetheit . Altoes 
bedet en̄ mint Ochte 
wʼct doghet Ochte diēt 
dē ziekē ōme mīnen 
ere ꝟdraghet dē errē . 
ende dē onwetenden 
Sijt blide indē geeste godˢ . 
om dat hi hē seluē 
allenᵉ
genoech en̄ mīne es Sijt 
altoes blide ondʼ uwe 


gheselscap en̄ al hare pine si de uwe Alsoe sente 
pauwels seghet Wie es 
ziec en̄ ic niet . Alle uwe 
wʼde huedet alsoe ghewarechlike alse vore Xp̄o ghesprokē te sine die selue de 
wʼheit es Dat ic v soe vele 
p̄deke dat mach v pinen 
vā zedē die ghi selue 
wel 
wet 
en̄ al hebbet Maer ic 
doet om een ꝟmanē vādʼ 
wʼheit dat soe wie die mīne hebbē sal dat hijs be 
ghīnē moet ane die doechde daers god selue ane be 
ghan en̄ sine heileghen 
Alsoe mē leset vandē mertelarē Dat si metten 
gheloue ꝟwonnē de conincrike Menne seghet 
niet metter mīnē Dat 
es dʼ ōme want dat ghelove stedeghꝫ de mīne 
Maer de mīne vierecht 
dat gheloue Alsoe moetē 
de werke met diē geloue 
vore de mīne zijn Soe 


saelt de mīne vierech
makē Dʼ om̄e latet v
genoeghē want ict v ī
goede screef
TE alre doget wes
onstech en̄ snel
En onderwinter di niet el .
En ghebrect in ghenē
dingē En wʼct te ghenē
zundʼlinghē Te alre noeᵗ
hebbet onste en̄ ontfermē En̄ en nemt niet ī v
bescermē Dit hadde ic
di gherne lange gesegꝫ
Wāt mi wel grote opt hʼte leghet God doe di kīnen wat ic meene Jndʼ
eneghʼ mīnē nature allene Dese dinge warē
mi vā gode ꝟbodē Die ic
v in desē wordē ꝟbiede
Dʼ ōme beghere icse v
te ꝟbiedene voert . om
datse volmaecteleke tʼ
volcomenheit vā mīnē
behorē En̄ om datse indʼ
godheit volcomeleke
en̄ geheelleke behorē


Die wesene die ic dʼ noeme die zijn volcomeleke hare nature . Want
gheonstech en̄ snel dat
es de nature vādē heileghē geest Dʼ met es hi
proper ꝑsoen en̄ niet
sonderlinge te ondʼwīdene Dat es de nature
vandē vader Dʼ met es
hi enich vader Dit vte
gheuen en̄ dit op houdē
Dit es pure godheit
en̄ geheele nature vā
mīnen . en̄ ghebrect
te ghenē dinghē En̄
en werct geen sonderlinghe Dat eerste wort
es de cracht des vader
Dʼ hi al mogende god
met es Dat ander
wort es sijn gerechte
wille dʼ sine gherechtechᵗ
hare onbekinde mogēde wʼke met werct
Die diep en̄ donker
zijn ende onbekint
alden ghenē en̄ ꝟbor
ghē Die benedē desʼ
gheenecheit vāder
godheit zijn Aldus
alsic segghe en̄ die
nochtā dē ꝑsoenē properleke dienē En̄ ouʼscone alse na die eerste wʼde die ic seide Te
alre doget onstech en̄
snel te sine En̄ in ghenen dingē te ghebrekene En̄ te alre noet
ontfermeleke onst
te hebbene Dit scijnt
nochtā dat volmaecste
leuē Dat mē hebbē
mach op erterike En̄
dit hoerdi altoes dat
ict altoes gheradē hebbe bouē al En̄ oec leuede ict bouē al Ende
diende dʼ īne en̄ wᵃchte ouʼscone tote dien
daghe dat mi ꝟbodē
wʼt ¶ Die drie andʼe
worde die ic segghe
Die enecheit en̄ mīnne volcomē makē .


En̄ na gerechtechᵗ hars
selues pleghē in enen
ꝑsoen al ene mīne en̄
el niet Ay deus wat vreselekʼ wesene es dat Dat
selc hatē en̄ selke caritate in J ꝟslent Te alre
noet hebbet onste ende
ontfarmē Dat was de
zone in #pflourperen ꝑsone .
Dat was hi scone ende
wrachte scone En nemt
niet in v bescermē Dʼ
met ꝟslantene zij̄ vadʼ
Dat wrede grote werc es
ēmer sine En̄ dat es de
alre scoenste enecheit
vander mīnen der godheit Soe dat si daer es
alsoe gerecht van gerechtecheidē vā van mīnen dat
si op nemt diē ernst en̄
die mēscheit en̄ die cᵃcht
Dʼ mē niemāne bi ghebrekē en woude En̄ si
nemt op die caritate en̄
Die ontfarmhertecheit
Die mē hadde op die vā


der hillē En̄ op die vā purgatoriē en̄ op die onbekinde vā gode En̄ op die
bekīnende die dolen butē
sinē liefstē wille En̄ op die
mīnende die wee hebbē
bouē alle dit want si dies
deruē dat si mīnen Al dit
nemt gerechtecheit in haer
seluē Nochtā gaf elc persoen besondere tsine vte
alsoe ic gesecht hebbe Mʼ die
gherechte nature Dʼ mīne
haer hā seluē met mīne en̄ volcomene ghebrukenesse
es . sine ondʼwint hare
noch doechde noch
onste dʼ dogede . noch wʼke
sondʼlinghe Die so scone zij̄
Noch van soe sconer auctoriteit Noch sine beschʼmet
bi ontfʼmecheidē ghere
noet Die si soe moghende es
rike te maken want ī
dat ghebrukē vā mīnē
En was nie noch en mach
andʼ wʼc zijn dan dat enege
ghebruken Dʼ die eneghe


moghende godheit Mᵉ
met es Dat ꝟbot dat
ic v gheseghet hebbe Dat
mi ꝟbodē was dat was om gerechtecheit vā mīnē te hebbene op erterike En̄ niet te
sparne dat butē mīne es
En̄ soe na der mīnē te
pleghene dat al dat butē mīnē es si gehaet En̄
dʼ ouer ghewrokē soe
datmenre andere onst
toe en hebbe Noch doget
Noch sunderlinghe wʼc
vore en doe hen met te
ꝟdraghene Noch ontfermecheit hē met tebescermene Maer slach
ouer slach in ghebrukenessen vā mīnē Mʼ
in dat falierē en̄ in dat
sinkē vā ghebrekene
Dan wʼct mē wel alle
drie de ꝟbodē wʼke bi scoude en̄ bi rechte als mē
mīne zuect en̄ hare
dient Dā moetmē alle
dinc doen om hare ere


Want alle die wile es men
mēsche en̄ behoeuende
En̄ dā moetmē te allē
dingē scone wʼkē en̄ ōnē
en̄ dienē en̄ ontfermē
Want hē ghebrect alles
en̄ be
hoeft
Mʼ in ghebrukene van
mīnen es mē god wordē
moghende en̄ gerecht
En̄ dan es wille en̄ werc
en̄ moghentheit euen
gerecht Dat zijn die
iij ꝑsonē in enē god
Dit was mi ꝟboden dat
was te asscentiē iiij
iaer vā gode dē vader
selue in diē tide dat zij̄
sone comē was tē outare Bi diere comst wʼdic
vā hē ghecust En̄ te diē
tekene wʼdic vā hē ghetoent En̄ quā met hē
een vore sinē vader
Dʼ nā hi hē ouʼ mi en̄ mi
ouʼ hē En̄ in die enechᵗ
dʼ ic doē in ghenomen
was en̄ ꝟclaert dʼ ꝟstōdic dit wesen ende be

kindic claerlikʼe dan mē
met sprekene ochte met
redenē ochte met siene
enege zake die soe bekinlec es in erterike bekīnē
mach Doch schijnt dit wōder Mʼ al segghe ic dat
dit wondʼ scijnt Jc weet
wel dat v niet en wōdert
wāt hemelsche redene en
mach erterike niet ꝟstaē
Wāt vā alle diē dat in erterike es mach mē redene en̄ dietsch gnoech vīden Mʼ hier toe en wetic
gheen dietsch noch
gheē
redene
Nochtā dat ic alle redene
can vā sīnē alse mēsche
connē mach . Al dat ic v
geseghet hebbe . Dat en
es alse gheē dietsch dʼ toe
Want dʼ en hort gheen
toe dat ic weet . Al ꝟbiede
ic v some die werke en̄
ghebiede die andʼe Ghi
selt noch vele moeten
dienē Maer zunderlincheit vā diē Dat ic v


hebbe gheseit ꝟbiedic
v vort alsoe si mi ꝟbodē
zijn indē wille gods Mʼ
ghi moet noch arbeitē
in de werke vā mīnen
alsoe ic lange dede En̄
sine vriende daden En̄
noch doē En̄ ic .i. deel
enē tijt hebbe gedaen
En̄ noch allē tijt doe el
niet te onderwindene
dā mīne El niet te werkene dā mīne El niet
te bescʼmene dā mīne
El niet in stadē te stane
dā mīne . hoe ghi elc doē
selt en̄ latē Dat moete
v god wisen onse lief .
Ay suete lieue kint
sijt vroet in gode .
Want vroetheiden es
v grote noet En̄ elken
mensche die godlec wʼdē
wilt . Wāt vroethᵗ leidet
herde diepe in gode . Mʼ
het es nv een tijt dat
nu wel na niemē sinē
noet bekīnē en wilt


Noch en can in scoude vā
Dienste en̄ vā mīnen
Ay du heues vele te doene saltu gode en̄ dē mēsche leuē en̄ volwassen
na dat betamē Diere
wʼdecheit Dʼ du in ghemint best vā gode en̄
ghemeint Set v vroedelike en̄ gheweldechlike in al dat dine es
alse een onuʼueerde En̄
in alle uwe Zedē na uwe
vrie edelheit Die gene
die rike es bouē alle
rike En̄ geweldich hi geuet hē allē genoech bi
siere mogentheit
en̄
bi ziere onste Niet bi siere
pinē noch bi sinē toedraghene Noch bi sinē
gichtē metter hant
Mʼ dat sine rike mogenthᵗ
En̄ sine gheweldeghe bodē Dat zijn sine volcomene doechde Die hē
dienē en̄ zijn rike berechtē en̄ geuē hen


allen dies si behoeuē
na ere en̄ na betamē
des gheens Die dʼ heʼe af
es En̄ si geuē elckē na
dat Hi geborē es En̄ vā
ambachte Ontfʼmechᵗ
geuet allē ledeghē liedē
Die puer arm zijn in allen manierē Dʼse in begrepen zijn van ondogeden dʼsi eerloes en̄ goedeloes bi bleuē zijn Caritate bewert dat ghemeine vandē rike en̄
gheuet elkē dat hi behoeuet . Wijsheit acemee
alle die ridderē Die edel
zijn met grotē wighe .
en̄ met sterkē storme
arbeiten in bʼrender
beghertē mettʼ edelre
mīnē Volmaecthᵗ geuet
dē ghenotē haer lantscap rike ghelijc dē gheweldeghē eerscappe Der
gheweldeghʼ Zielē daer
ic af spreke Die met
gheweldeghē volcome

nē wille En̄ met volcomenen wʼken hare edele gheweente heuet met alle
dē wille der mīnen Dese
.iiij. dogede sal de gerechtechᵗ
geuē en̄ doemē en̄ benedien Hier bi pleghet de
keyser selue vri en̄ in vredē
te sine om dat hi ghebiedet dē ambachtē die gerechte te houdene Ende
beset de Conīghe en̄ dehʼtoghē ende die grauen
Ende de vorste ghenote
mettē hogen lene siere
rijcheit En̄ mettē wʼdeghen gerechte der mīnē
Die de crone es der riker
Zielē Die hulpen mach
elkē na sijn behoeuen
En̄ hare dies selues nochtā niet en ondʼwint Dā
mettʼ mīnē haers liefs
Dit eest dat ic meinde
Doe ic v lest die iij doghedē screef Alles te
ontfermene En̄ niet
in v bescermē te neme

ne en̄ die andere die ic v
seide Dus arenstelec behoudet uwe edele volcomentheit vā uwʼ wʼdeghʼ volcomenre Zielen
En̄ merket hare Zinne
Aldus geheel houdet v
vā allen ondʼwindene
van goedē en̄ vā quadē
Vā hogē en̄ vā nederen
En̄ laet al ghewʼdē En̄
zijt vri om v lief te oefenē En̄ om genoech
te doene dien die ghi
mīt indʼ mīnen Dit eˢ
uwe gerechte scout die
ghi gode sculdech zijt
van uwē gerechtē wesene en̄ hen dien du mꝫ
hē best Dus enechlike
gode te mīnene en̄ els
niet te ondʼwindene dan
der eneghʼ mīnē die ons
te hare ꝟcorē heuet Nv
ꝟstaet die innecheit
van uwʼ zielē Wat dat
es Ziele Siele es .i. wesen Dat sienleec es gode


En̄ god hē weder sienlec