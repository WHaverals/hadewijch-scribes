HEt was in ene sōdage
tʼ octauē vā pētecostē
datmē mi onsē here
heimelike te mīne
bedde brachte . om dat ic gheuoelde
soe gᵒte tckinghe vā binnē van
mīne gheeste dat ic mi vā butē
ondʼ de mēschen soe uele met gehebben en conste dat ickʼ ghegaēwaʼe En̄ dat eyschē dat ic vā binē
hadde om .i. te sine ghebᵛkeleke mꝫ
gode Dʼ wasic te kinsche toe ende te
onghewassen en̄ ic en haddʼ met genoech doe ghepijnt noch gheleeft
int ghetal van soe hoghʼ wʼdechᵗ
Alse dʼ toe behoerde en̄ alse mi dʼ
wel ꝟtoēt wʼt doe en̄ mi noch wel
scijnt Doe ic onse hʼe ōtfaē hadde
doe ōtfīc hi mi te heme Soe dat
hi mi op nā alle mine sinne butē alle ghedinkenesse vā vreēdē
zaken om sijns te ghebrukene in
enechedē En̄ ie wʼt gheuoert alse in
enē beemt in .i. pleyn dat hiet de
wijsheit dʼ volcomēre doechde Daer
in stōdē bome dʼ ic in wʼt gheleidt
En̄ mi wʼdē ghetoent haʼe namen
en̄ de nē vā harē namē De ierste
boem hadde een ꝟrotte wortele de
ouʼbroesch was en̄ .i. ouʼ vast selbloecte En̄ dʼ bouē enē hʼde liefleke
scone bloeme die stōt soe onuaste
Wāneer soe een storm qᵃme soe vie
le die bloemē en̄ dorrede En̄ die mi
leidde dat was .j. inghel vādē tᵒne


die dat ondʼsceet hebbē En̄ op dien
seluē dach wasic te hem comen
met wassene soe dat ickene hadde ontfaen dat hi soude sijn in
miʼe hoedē en̄ ghezelle ī al minē
weghē En̄ die inghel seide mēsceleke ne᷑ ꝟstant en̄ kinnē Wat
dese boē es En̄ ic ꝟstont en̄ hi toēde mi dattat waʼe de kīnesse ons
selues De wortele ꝟrot dat was
onse bᵒesche ne᷑ En̄ dat vaste selblocte de eweleke ziele En̄ die
scone bloeme die scone vorme dʼ
mēschē die soe saē ꝟdoruē es in
ere urē Doe leide hi mi voerdane dʼ .i. boē stōt die hʼte nedʼ was
en̄ hadde scone fiere bladʼe ondʼmīct
mꝫ alrehande varuwē die ghenoechlec warē ane te siene En̄
bouē alle die scone bladʼe hīghē
vʼdorrede bladʼe die al die scone
bladʼe bedectē En̄ doe seide echt de
inghel . Ꝟcoerne ziele en̄ hakēde
die van soe nedʼen te soe hoghen
ghetroct best en̄ vā soe donkeʼn
dolinghen te soe clarē en̄ vandē
armstē tē rijcstē ꝟstant wat
dit es En̄ hi toende mi en̄ ic ꝟstōt
Dat was de oetmoedechᵗ die mꝫ vroedʼ vresen dʼse met bekint gods
gᵒetheit en̄ haʼe nedʼheit alle haʼe
Wel ghecierde doechde mede dect
om datse gheuoelt en̄ bekint dat
haʼe ghebᵃcht haers lieues te ghebᵛkene En̄ datse haʼe ne weet wies


verheffen dits puere
oetmoet . Doe leide hi mi voert
dʼ .i. groet boem stont en̄ i. stercmet
breden
sterken grotē bladeʼn en̄
die inghel seide echt te mi . O
moghende en̄ sterke die den
moghenden en̄ den stʼken god
ꝟwonnē heues vā aneghinne
sijns selues die sonder beghī
was En̄ met hem die ewelecheit gheweldē sals ī ewechheiden les en̄ ꝟstant En̄ ic
las en̄ ꝟstant . In elc blad
was gescreuen . Ic bē de
cracht van volcomēne wille mi en mach gheen dinc
ontbliuē . En̄ dʼ bi stōt een
boem met vele telgheren
die groet was en̄ hadde alle
sine telghʼe doʼe den andeʼn boē
ghestecht en̄ die inghel seide echt te mi . O vroede vandʼ
redenē berecht ia vandʼ redenē
des groten gods les en̄ ꝟstant
die wise lesse en̄ die vroede die
dese dore wassende leert En̄ ic
ꝟstant dat ane elc boemlat was
te lesene . Ic ben die ondʼscedechᵗ
sondʼ mi en mach mē niet doen
En̄ doe leide hi mi voert dʼ .i. ouʼ
scone boem stont die hadde drierehande telghʼe En̄ elker telghʼ
warē drie drie bovē en̄ drie in
midden en̄ .iij. benedē. en̄ die
inghel seide echt te mi . O sorfhʼteghe om de auonte᷑ vanden


mesualle dijns toecomens . O
suchtende om die dolinghe dʼ mēschē die ghemaket sijn tʼ mīnē gods
en̄ vā hē dolē en̄ eldʼe gherakē O
stʼvēde mettʼ doot dijns lieues die
hi starf Ꝟstant dese .iij. nedʼste
telghʼe . Want dure met op gheclōmen best tē ouʼstē telgherē En̄ ic
ꝟstont en̄ alle die bladʼe warē vā
sat groene varuwē en̄ scarp en̄
lanc en̄ ane elc blat was ene hʼte
ghescreuē En̄ ane die iij. nederste
telghʼe warē al de hʼten die ane elc
blat stondē van rodʼ varuwē ane
te siene En̄ die middelste iij telghʼe haddē hʼtē ane te siene vā witter varuwē En̄ die hʼtē vandē
ouʼsten .iij. telgheʼn warē ane te
siene van goude En̄ die inghel
seide echt te mi Reine colōme
in die kʼke dʼ heilighē die dinē
lichame pure ghehoudē heues
van alle dien saken die niet ne
ghetamē indē heilighē tēpel gods
O ōnosele en̄ tᵒostʼse elkʼ nosen dʼ
die reine wille ons gᵒots gods
bi ghestʼket sal wesen ende es
O bekinnende met bekinnessen
die edele ne᷑ ons suets gods dʼ
du soe vruch bi ꝟcors pure reynecheit bouē al dat was en̄ es
en̄ bi ghere auōte᷑n nie en ghebrukes vre nu ꝟstant dese .iij.
middelste telghʼe en̄ ic ꝟstont
en̄ die inghel seide echt te mi


Ghi soekende gherechte Mᵉ . allene ī
uwē god ī al die zedē volmachteleke die tʼ heilighʼ wet behorē te wʼkene . Die god gheheilecht heeft
met sinē heilighen leuene dat hi
re in leuede en̄ met sine groten
ghebodē en̄ met sine hoghē raden
Ghi mīnēde en̄ pleghende met
mīnendē diēste dʼ heilighʼ zede na
die behaghenesse des alweldeghē
gods . Ghi ghestadege wesinghe dʼ
god trouwe van gherechtʼ .Mⁿ . altoes
in vent en̄ ewelike in besittē sal
ꝟstāt dese .iij. ouʼste telghʼe en̄ ic ꝟstont Die boem was de wijsheit
Die eerste nederste telch die ane
die bladʼe die rode hʼtē hadde dat was
die vrese vā meswesene en̄ vā ōt
bliuene dʼ volmaectʼ doechde . Die
andʼ telch was die vrese dat gode soe vele brect wʼdecheidē . vandē
mēschen en̄ dattʼ soe vele dolen vā
dʼ wʼheit die hi selue es . Die dʼde telch
was de vrese dat elc mēsche stʼuē
sal mettʼ zeluʼ doot dʼ ōse lief niet
starf wijsleke in elkʼ en̄ ī aldʼ doghet ghenoech te sine om die doet
te stʼuene alle urē en̄ dat cᵛce te
draghene en̄ daghelike dʼ ane te
stʼuene en̄ met aldien te stʼuene
die delē en̄ stʼuē . Die eerste middelste telch die de wittē hʼtē hadde ane
die bladʼe dat was reinecheit ane
dē lichame indē sedē ī woerdē ī
wʼkē . Die andʼ telch was dat wʼkē


in ieghenwelken onnosel en̄
reine te beghʼne en̄ te hoedene
sine wʼke na ghetamē ons liefs
Die dʼde telch was soe puer te
bliuene van alre beulecheit ī
dē geeste in dē gare indʼ zielen .
dat ghene nedʼheit dʼ ī en comē
vā dolinghe vā houʼdē . vā ydelre
glorien . van disperatiē . van te
vele te hopene dies mē noch met
en heeft en̄ datmē niet en valle in blijscappe bouē hebbīghe
Noch in rouwe bouē ghebrekē
Noch niet en̄ valle ī affcien
Noch in gheē ghenoeghē te vollen tote diē daghe datmē . Mīne
langhe ghenoech ghedᵃghē heeft
na hare tamelecheit en̄ datse
soe volwassen es ghedᵃghē en̄
met tamelekē werken soe
volvoedt datmē cōt bouē
draghen vandʼ .Mⁿ. int gheuoelen dat vele hoghʼ es dan
mīne te dᵃghene . Want Mᵉ
te dᵃghene dats onste ꝟlagē
begarē . diēst . oefenīghe vā
bʼrende wille altoes sonder
cesserē . Mer mᵉ gheuoelen
dats ghedinken ī vriheidē
met mīnē Mʼ mᵉ te sine ꝟhoecht al . Die eerste telch
vandē ouʼstē drien die de guldene hʼtē haddē ane haʼe bladʼ
dat was met meneghē volmaectē doechdē mᵉ ane hʼ seluē


enechleke soekē dʼse gheheel in te
vindene es Die andʼ telches met
mīnē dien hoghē wille gods te
pleghene na sine behaeclecheit
dʼ hi hem seluen elken mede behaghen doet die hē alsoe leuet
Die dʼde telch es was dat ghestade
wesen dʼmē dʼ mⁿ altoes gheheel
met es ute menechfoldeghē doechdē in die ghehele eneghe doghꝫ die
de mīnēde beide in .j. ꝟswelghet
en̄ wʼptse indē afgront dʼse soekē
en̄ vendē selen de eweleke ghebrukelecheit . Doe leide hi mi vort dʼ
wi vondē enē kelc al vol bloets En̄
die inghel seide echt te mi grote
met grotē wille alle ōghehoerde
pine en̄ ghehoerde sondʼ q̄singe
en̄ met soetʼ rastē ouʼ lidende drīc
en̄ ic drāc en̄ dat was de kelc dʼ
ꝟuuldecheit . Dʼ dede ic gheloffenesse gode ghestadeleke ghenoech te sine in ꝟduldeghʼ tᵒuwē
Doe leite hi mi voert in de middelt dʼ wijtheit dʼ wi in wandeldē
dʼ stōt .i. boē die hadde de wortele
opwʼt en̄ dē tsop nedʼwʼt . Die boē
hadde vele telghʼen Die nedʼste
telghʼ die de tsop hadde waren
Die eerste was gheloue die andʼ
hope dʼ die mēschē bi beghinnen
En̄ die inghel seide echt te mi . O
meestʼse vandē beghīne totē īde
op clēmēde desen boē tʼ dieꝑ worte
len des ōbegᶦpelex goeds . Ꝟstant


hoe dit es die wech dʼ beghīnendʼ
en̄ te gheduerne dʼ volcomendʼ
en̄ ic ꝟstont dat dat was die boē
dʼ bekinessen goeds diemē mꝫ
gheloue beghint en̄ mꝫ mⁿ volindꝫ
Daer bi dien boem stōt noch .j.
die hadde ronde bladʼe en̄ brede en̄
die inghel seide te mi . Blijft hʼ
alse gheuanghene tote des di
weder sent die di hʼ ontbodē
heeft te comene En̄ ꝟstāt sinē
ꝟhoelnē wille dʼ hi dijns ī wilt
ghebruken . En̄ ic vare in dinē
gheweldeghē dienst dienē . Jc hebbe hedē van di ontfaen ī dinē diēste te wesene alle urē tote dat du
mi ontwassen best ute dien weghē die ic di hebbe gheleidt
en̄ duse volmaecteleke cans volghen en̄ gheuoelen dies hoghes ꝟholens raeds dien di
onse gᵒte gheweldeghe god sal
doen wetē te diere urē Jc vaʼe
hoeden dinē reinē lichame in die
edeldʼ wʼdecheit dʼ ickene ī vondē
hebbe en̄ houdē wille . En̄ doe seide hi kʼe di omme vā mi en̄ du
salt dē ghenē vendē dien du ye
ghesocht hebs en̄ dʼ du allē erdschen en̄ allen hemelschē bi af
ghekeert best En̄ ic keerde mi
van heme en̄ ic sach .i. cᵛce vore
mi staen ghelijc cᶦstalle claerre en̄ witter dā cᶦstal dʼ mochtmē doʼe sien .j. grote wijtheit


En̄ voʼe dat cᵛce sach ic staen enē zetel
ghelijc eere scinē en̄ was claerre
ane te siene dan die zōne ī haer
re claerstʼ macht en̄ ondʼ die scine
stōdē .iij. colōme . Die eerste colō
me was ghelijc berrēde viere
Die andʼe was ghelijc enē stene
die heet thepasius die heeft ne᷑
vandē goude en̄ na die claerhᵗ
der locht en̄ hi heeft varuwē al
re stene Die dʼde was ghelijc
enē stene die heet amatiscꝰ en̄
heeft .i. pellenleke varuwē na
die rose en̄ na die violette En̄
middē ondʼ de scine draeyde een
wʼyeel soe vreseleke omme en̄ die
soe eyseleke was ane te siene dat
hemelrike en̄ erdrike dʼ af ꝟwōden mochte en̄ ꝟuarē . Die zetel
die gheleec eere sciuē dat was die
ewelecheit . Die .iij. colōmē warē
die .iij. namē daerne die ellendege
die ꝟre van Mⁿ sijn mede ꝟstaen
Die colōme ghelijc dē viere es die
name des heilighē geests . Die coōme ghelijc dē thopas es die na
me dies vadʼ . Die colōme ghelijt
dē amatist es de name des soes Die
diepe wyeel die soe vᵉseleke donkʼ
es dats die godleke ghebrukelechᵗ
in harē ꝟhoelnē storme . Op die
gheweldeghe stat sat die ghene
dien ic sochte en̄ dʼ ic een mede
hadde begheert te sine ghebrukeleke . Sine vorme was on

seghelec eneghʼ redenē . Sijn hoeft
was groet en wijt en̄ kersp van
witter varuwen en̄ was ghecᶦnt
met ere cᶦnē die gheleec enē stene
die heet sardniꝰ en̄ heeft .iij. vā
ruwen wit swʼt roet . Sine ogēwarē ane te sine wondʼleke onseghelec en̄ alle dinc tᵉckende ī hē
in mⁿ . Daerne maghic niet afte
woerde bringhen . Want die ontelleke grote scoenheit en̄ die ouʼ
soete soetecheit van dien wʼdelekē
wōdʼlekē aenscine Dat benē mi
alle redene van hem in ghelike
nessen En̄ mijn lief gaf mi hem
seluen in ꝟstanessen sijns selues
en̄ in gheuoelne Maer doe icke
ne sach doe viel ic hē te voete Wāt
ic bekinde dat ic al dien wech te
hē was gheleidt dʼ noch alsoe vele toe te leuene was En̄ hi seide
te mi stant op Want du best
in mi op ghestaen sondʼ beghī
gheheel vri en̄ sondʼ val . Want
du beghʼt heefts .i. met mi te wesene en̄ du heefs dʼ toe ghedaen
te rechte en̄ te cᵃmme en̄ ouʼmide
dattu soe ꝟstormt best ī ōgheende he
durecheidē en̄ du des
ues in al dien dʼ dit zijns van
mi en̄ van opēbarē wʼkē die dri
ghewracht heues in al diē dʼ du
mijns willen in ꝟwaent heues
en̄ om dine vroede wʼke hebbic
di ghesent dē īgel dʼ tᵒne die voet


es die gherechte willeghe tʼ volmaecheit te leidene die di zoe ꝟewarēt
vant vā bīnē dat hi di alle die weghe leide die hi di soude hebben
ghetoent alse enē kinde . Want
hi di soe hoghe name gaf die di
ꝟciert hebbē in mijn aenscijn
Nu salic di doen weten wat ic di
wille . Jc wille dattu doe mīnē
wille te alre ellendecheit bereet
best En̄ ic ꝟbiede di dattu di 
nēmʼmeer en̄ ondʼwens iet te
andene noch te wʼkene alsoe vele alse ī opslaen van ere oghēDaer du di dies ondʼwins in enē
ghʼ manierē soe bestu de ghene
die mi mijn recht ondʼgaen wilt . Jc
gheue di noch seide hi . j nuwe gebod wiltu mi ghelikē indʼ mēscheyt alse du beghers indʼ godheit als te ghebrukene vā miSoe saltu begarē aerm ellen
dech en̄ ꝟsmaedt te sine ondʼ alle
mēschē en̄ alle ꝟnoye selē di
smakē bouē alle erdsche ghenoechten in negheenre wijs en
latʼ di ꝟdrietē . Want si selē om
mēscheleke sijn te ꝟdᵃghene .
Wiltu voluolghē in na die fie
nate die di mīne gheheelheit
eyscheit soe saltu soe vinde wʼdē
ondʼ de mēschē en̄ soe onghehoert
en̄ soe onsalech dine salt noch
wetē enē nachtʼ wʼ hʼbʼghen en̄
alle mēschē selen di noch afstaē


en̄ begheuē en̄ niemē en sal noch
metti willen dolen ī dine noet
en̄ in dine quale . Van al dine
wesene belouic mi in dine dā
ghē die du gheleeft heues noch
ene cortē tijt . Want dine urē en
sijn noch met comē . Mer ic hebbe een dinc te di dʼ ic mi omme
belghe in enē dele dat ic di tonē
wille . Du best ionc van daghē en̄
du wils dat ic bekīne dijns lichamē sware pine en̄ die tᵒuwe van
dinē handē wʼke en̄ dine nuwē
wille altoes vloyende van karita
te en̄ die beghʼte van diere hʼtē
en̄ dat doyen van dinē sinnen en̄
die mᵉ van dijnre zielen en̄ dit bekinnic al En̄ oec bekīnē du dat
ic leuede suuer mēsche ende
mijn lichame doghede sware
pine en̄ mine hande wrochtē
alle trouwe . En̄ mijn nuwe
wille van karitatē dore vloyde
al de welt in vreēde en̄ ī vriēdē
en̄ mine sinne doydel en̄ mīne
ziele minde en̄ in al desen ꝟbeide ic al miere tide des die urē
quamē dat mi mijn vadʼ op nā
te hem Ghi hebt gheseegt so
wile te mi ic had goet mēschē
leuē Want ic hadde die vij gauē
dat es waer en̄ met allene gauē mer ic was selue gaue der
gheeste die de gauē hetē En̄ du
heues gheseeght mijn vadʼ was


met nu dats waer wine scledē
me urē Mer ic make di cont ene
ꝟhoelne wʼheit van minnē die doch
opēbaʼe ꝟsteen diet hadde cōnē
ꝟstaen dat ic nie .i. vre mi seluē
bi miere moghentheit ghenoech
en dede in gheen ghebreken dʼ
ic in was noch dat ic ane die gauē mijns geests nie en ꝟvinē
sondʼ dat icse niet pinē vā doge
ne ꝟcreech en̄ van mīnē vader
die hi en̄ ic al .i. warē alse wi
nu sijn voʼe dien dach dat mīne
ure quam van mie volwassē
heit . Jc ne wandelde mijn ꝟnoy noch mine pine bi nie volcomenheit nye . Nu heues du dine
ellende gheclaghet en wʼ omme
du niet ne heues vā mi dies du
behoefs na dinē nyede en̄ ic vraghedi wanneer di dies ghebᵘc du
ne hads die vij . gauen mijns
geests . En̄ ic vraghedi waneer
du begheuē waere van mīnē vadʼ
in eneghē wesene mijn vader
ne was altoes met di ghelijc hi
met mi en̄ ic met hē was doe ic
mēsche leuede . Na dien dattu
mēsche best soe leuē ellendech al
se mēsche . Jc wille van di mi al
soe volcomeleke gheleeft hebbē
in allen doechdē in erdrike dat
du mi in mi seluē in ghenen
poente en ghebrekes . Heue de
vij. gauē mijns geests en̄ cracht


en̄ hulpe van mīnē vadʼ ī volcomenē wʼke dʼ doechde dʼmē god mede
wʼdet en̄ blijft ewelike mer gheuoelt u mēsche in al dien ghebreken die tʼ mēscheit behorē
sondʼ sonde allene alle die pine die
tʼ mēscheit behoert die becoerde
c doe ic mensche leuede sondʼ sonde
Jc ne coste mi seluē nie bi miemoghentheit van bīnē . sonder
met troeste en̄ dat ic sekʼ was
van mīnē vadʼ . Du heues dat oec
wel bekint dat ic langhe leuede
in ertrike eermē mi bekinde
onder dat uolc en̄ eer ic mi
raculen dede en̄ doe icse dede
en̄ mē mi bat bekinde doe bleef
mi ōmenich vrient ī de wʼelt
en̄ in mestondēse mi al wel na
af die leefden dʼ ōme ne laet di
met berouwē dat di alle mēschē begheuē zelē om die volcomene mīne . En̄ om dat du in
mīnē wille loues Scone ghelikē en̄ miraclen sijn di vā dinē
daghē meer ghesciet sondʼ noet
dan eneghē mēsche die gheborē wʼt sidi dat ic starf . Miraclen
en̄ ghichtē van butē die warē
in di se begonnē te wʼkene die
heues du mi ontseghet en̄ best
af ghestaen en̄ en wiltʼ met die
begaefstu bi .mⁿ. en̄ en wils el niet
dan mi en̄ ommi heuestu als
ꝟteghē en wilet mijns ghebᵘ

ken in gheuoelne dat bouē al
gheet en̄ dat ghetal vā dinē dā
ghen dʼ toe dat es noch onna gheleeft . Jc sal di seghet hi liefste gheminde gheuē mi heimeleke alse du
mi hebben wilt . Want du met ne
wils dat di die vrēde troestē noch
datse di bekinnē Soe salic di gheuē ꝟstannesse mijns willen en̄ ꝯste
gherechtʼ .mⁿ. en̄ enechleke mijns
te gheuoelne bi vremdē stormen
van mⁿ alse du niet ghedurē en̄
machs sondʼ mijns te gheuoelne
en̄ dine pine te swʼ wʼdet . Met ꝟstānesse saltu wise minē wille
wʼkē in alle dien die behoeuen
van di te wetene mīnē wille die
hē oncont noch es niemene ne
heuestu noch tebrokē en̄ niemene en ghebrec nēmʼmeer tote
dien daghe dat ic di segghe dijn
wʼc es al voldaen . Met in sal tuleuē en̄ gheduen en̄ mijns ꝟholes
willen pleghē dʼ du mi mede best
en̄ ic di en̄ met mijns te gheuoel
ne salic di ghenoech wesen en̄ du
mi . Dus wʼke mīnē wille mꝫ ꝟstānesse mine alre ghenoechlecste
ghemīde dus pleghe mijns mꝫ mīnē mine naeste ghebᵛkende ī mienaheit dꝰ saltu mijns ghebᵛken
Dit es die boē vā dien woerdē die ic
di nu seide die heet bekinnesse dʼ
Mⁿ . Wāt di soe vele ghep̅dekꝫ es
dat di die nedʼheit ꝟswarē sal soe


toēde ic di selue wat ic di wille . Du
moets soete wedʼ ken en̄ doē dat ic di
heuolē hebbe alse du wils soe ne᷑ bladʼe van desen bomē dat es kīnesse mijs
willen en̄ alse di ꝟnoyt . Soe nē
vandē tsoppe ene rose van haʼe nē .i.
blat dats mᵉ en̄ alse du niet gheduten en cans soe nē vādʼ rosen dat
daer bīne es dat es . soe salic di geuē mijns te gheuoelne . Altoes
saltu kīnesse mijns willen hebbē
en̄ .mⁿ. gheuoelen en̄ tʼ noet mijns
ghebrukeleke gheuoelē . Aldꝰ de
de mi mijn vader doe ic sijn sone
was . hi liet mi in node en̄ hine begaf mi nie . Jc gheuoeles ī ghebrukene en̄ ic diende dien dʼ hi mi
toe ghesent hadde . Dat hʼte dat ī
die rose es soe gheheel dat es ghebᵛkelecheit vā mīnē gheuoelleke
Hen allen lieue die di goet en̄ qetdoen wes al eens van wʼkēs ī haʼe
noet . Mᵉ . sal di alsoe machtech maken ghef al . Want al es dine
Et was op ene creen dach
dat ic dē heilighē geest alsoe
ontfinc dat ic ꝟstont alle dē wille
dʼ mīnē in allen en̄ al die sedē vādē
wille dʼ hemele en̄ dʼ hemelschᵗ en̄ al
die volcomēheit dʼ volmaectʼ gherechtecheit en̄ alle ghebreke dʼ ꝟlorēre
en̄ alle dier wille die ic sach ī wel
ken si warē vā waerheidē en̄ vā
loghenē en̄ ye sidʼ gheuoeldic aldʼ
dʼ .mⁿ. van alle dien die ic sach ī alsoe


velen alse si warē . En̄ doe ꝟstondic
oec alle die redenen diemē sprect ī
ixxij manien . Die menechfoldechᵗ
van al desen wesenē es mi sʼe ōscuult
en̄ ꝟstilt Mʼ dat starē enechleke
in heme en̄ die bʼrentheit dʼ .mⁿ.
en̄ die waerheit sijns willen diene
blessceden noch en sweghen noch en
laghē nye sidʼ in mi Te vorē voʼedien tijt woudic altoes wetē in al
mīnē doene peinsdic en̄ seidic ēmʼ
wat es in en̄ wie es mᵉ ī dit te pleghene hadic .ij. iaer gheweest .
¶ Daer na een paesdaghes wasic
te gode ghegaen en̄ hi ontfinc mi
van binnē mine sinnē en̄ nā mi in
dē geeste en̄ voerde ni in dat aenscides heylighē geests die dē vadʼ en̄ dē
zone ī enē wesene heuet Bte dien
ghehelen wesene dies aenscijns ontzine ic alle ꝟstānesse en̄ soe las ic
alle mine vonnessen . En̄ ene stēme
vte dien aenscine luudde alsoe vrese
leke alse ouʼ al ghehoert en̄ si seide
te mi . Sich hier oude die op mi
gheroepē heues en̄ ghesocht was
en̄ wie ic mīne bē . dusentech iaer
voʼe dʼ mēschē gheboerte . Sich en̄
ontfanc minē geest vā allē bekīne wat ickʼ minnē in bē . En̄ alse
du mi di volbrighes puer mēsche
in mi seluē doe alle weghe van
volre .mⁿ. Soe saltu mijns ghebᵘken wie ic mᵉ ben Sote diē dage
saltu mīnē . wat ic in ben en̄ dā


saltu mᵉ sijn alsoe ic mᵉ bē . En̄ di
ne salt niet mē leuē dā dat ic ni
bē ī dienē daghē totʼ doet dattu
levēde wʼdes mꝫ nie enecheit
ontfinghestu mi en̄ ic hebbe di
ontfaen . vaʼe en̄ leuē dat ic beu
en̄ cōt wedʼ en̄ bᶦnghꝫ nu ghehele
godheit en̄ ghebruket wie ic bē
en̄ doe quanuc wedʼ in nu seluen
en̄ ꝟstont al dat ic te vorē seide
en̄ bleef starēde ī mijn hʼteleke
soeteleke lief
Csat op euē nie dach en̄ soude
miesse horē vā sente iacoppē alse
recht was . Want het doe sijn dach
was . Doe wordē nu binnē dʼ epistolē
mīne sinne binnē ghetct met enē
gᵒtē ꝟstormdē ghelate vā enē welekē geeste di mi vā binnē trac
in binnē nu van bīnē nu wʼdic doe
al op ghetʼct indē geeste doe wʼt nu
ꝟtoent ene selsene ghelike .ij. comē
rikē alse vā ere rijcheit en̄ vā ere
gheboertē en̄ vā enē gheslachte
en̄ vā ghelikʼ cost in alre ghewelt
En̄ doe quam v inghel bʼrende al
vol onstekē vā miuereghē viere
en̄ hi ontdede sine vloghel wide en̄
hi sloech dʼ mede gᵒte slaghe vij.
alse i. roepē die al ꝟstillen wilde
te siere stemmē om te ghehoerne
sinē wille . Mettē ierstē slaghe
hielt die mane stille vā harē lope
te die stillen die dʼ ghebonde was
Te dien andʼen slaghe liet die sone


haren loep te dier stillen Metten
dʼden slaghe hieldē alle de stʼrē vā
haren lope . Mettē vierdē slaghe
wordē die uandē padise vā haʼe
rastē ꝟwect dies te bewōdʼne mꝫ
nuwʼ redenē Mettē vijftē slaghē
hielt die troen stille vā sinē lope
Mettē sestē slaghe openbaerden
alle die heilighē vā heilighē mēsche leuende en̄ doede alle die sijn
indē hemel en̄ in p᷑gatorien en̄
in ertrike elc na dat hi wesen
sal gheheellec in allen Mettē
seuendē slaghe wordē ontplokē
alle hemele vā elcs hemels rike
in ewelekʼ glorien . Doe die īgel
aldꝰ hadde ghesleghen met sinē
vloghele en ghestille hadde ghemaect doe gaf hi .i. stēme alse
die dondʼ ghelijc eenre ghewelde
ghʼ bosinē dʼ mē met ghebiedt
dat hoechste ghebod . En̄ doe seide hi alle ghi ghestilde die dient
en̄ alle gheopēbʼde diē mē dʼ mede
dient Sijt mi hiermēde oectē
de van dat ic toenē dʼre wōdende
en̄ dʼre gᵛwelēde van mi die hʼsteet . Doe wasic bīnē dierre
vre onuaen in sinē vloghele
en̄ in die middelt sijns riken
dat hi selue was . Doe seide hite
mi du ōbekinde alle dinē houʼde en̄ dinē wedʼsakē . Ghemīde
ye als ic selue nu kies vā desen
ij. homelen die du int conīcrike


saghes en̄ doe vielic in heme alse
ontfaen met eerre soetʼ nuwer
trouwē en̄ die was vol vā bekīnessen niet smake vā gherechtʼ
mᵉ Jn die doʼe gaendē smake vā
soetʼ .mⁿ. seide hi te mi ghereene
mettʼ gheheelre tᵒuwē die eweleke
alle dinc nuwe sal makē ghesmake en̄ kinnē selue wat dese
hemelē hebbē onghelijcs en̄ kies
de rijcstē en̄ dē moghenstē . En̄ ic
seide hʼe ic bekinse alle wāt du
mi met dijnre volcomēheit he
ues af ghedaen al mine nedʼheit
dʼ ic bi twifelde . En̄ doe saghic enē
dies die ene hemel was en̄ mijn
lief elken in sinē hemel euē gheweldech en̄ in ghelikē dienste en̄
in alre ghelikʼ glorien en̄ ī euē
wʼdeghʼ gheweldecheit en̄ ī enē
ꝟdrachlekʼ ghenadechᵗ in allen
eweleken wesene . En̄ alle die
ꝟstilt warē vā harē lopē mane
sonne stʼrē troen en̄ alle die gheopenbaert warē te dien oercōde
te sine . padijs mēschē en̄ alle hemele die dien diene seidē alle ame
en̄ oercōdē die enecheit . van hem
beidē en̄ hē allen es oerlof ghegeuen elken in sinē wesene dʼ hi te
vorē in was . Doe seide die īghel
echt te mi nu sich mi eneghe genocht dinē ghemīdē en̄ mīne
ghemīde sidi ghemint met mi
Dese ghehele hemele die du sies


A


dat hare sijn en̄ mine en̄ die du saghes alse .ij. conīcrikē die ꝟweest
ware dat was onsʼ twier mēsch
eer si volwies Jc wies vore
nochtā bleuē wi effene En̄ ic al
in mijn rike ghisten en̄ ghi wiest
na nochtā bleuē wi effene en̄ si
sal volwassen hedē en̄ met di cōmē morghē in haer rike en̄
nochtā bliuē effene niet nu .
Du heues lieue stʼke gᵒte en̄ vᵒu
we willen wetē met dinē twiue
le te mi wʼbi dat wesen soude ende
met wat wʼke datse nu ghelijc
volwassen soude dat ic haʼe ghelijc wesen soude en̄ di ghelijc mi
seluē dat si in mi en̄ dat si di cōt
van minē monde dat es mīne ꝟ
tānesse mie rikʼ naten . Haʼe
.i. grote wʼc daerse mede volwassen sal dats datse al die doechde
wʼkē sal en̄ die haʼe vā mīne wesene ghetoēt sijn ī scᶦftē ī rade
ī smake van mīnē tuschē haʼe
en̄ nu bidē ghebode dattu heues
te haʼe van bande vā .mⁿ. en̄ bidwidʼ kīnessen die du heues mijs
ghebᵛkelet willen . Haʼe andʼ
grote wʼc sal sijn ellendech wese
en̄ onghestadech tijt vele dier
gᵒtʼ doechde die wi in haʼe ghemīt
hebbē en̄ dat sie wʼkē sal niet
gᵒtē storme tᵃghelijcste . Hare
dʼde wʼc en̄ haer noch meerre
doghet sal sijn haʼe meneghe


toecomēde mestʼest te alle urē
die haʼe segghē selē wat meint
god wat meint dese ioncfᵒuwe
Wat saelt wesē hoe maghꝫ ghescien dat ic hē volwiesse en̄ haʼe
beidʼ wʼdecheit hē ghenoech te sine
mi weetse volcomē god en̄ di
salse willen wetē die volcomēste
mēsche die leeft bi aller ghelikʼ
doecht na minē sedē die autt
en̄ die quale hoese ons alsoe genoech ghewʼkē soude met alsoe
ghebrekelekē sodē alse de hare
sijn en̄ haerre ouʼsoete haeste mꝫ
erenstʼ beghʼtē dat sijt ēmʼmer
wesen wilt sondʼ ontbliuē wat
soe dat cost en̄ dā wedʼ vallende
in mesdadē diese doemē en̄ ont
hopē doen si die soe ghʼne edel
bleuē en̄ sondʼ vlecke na ons
beide ghelijc en̄ haʼe seluē dʼ butē gheuoelt met al harē vā
nessen . Nu ghesmake selue
wise wat mochtese meer doen
volcomē . Haer vierde werc
en̄ dat alre meeste datse ī ons
volleidē sal dats dʼuē vā onsʼ
soetʼ natᵃen die onsʼ ghelijc vā
andʼen gheuoelt en̄ die kʼmesse
en̄ dat smakē dat wi in ons
seluē tweuoldech van hare
hebbē En̄ si ouʼuolwassē dies
duē moet diense bouē al moet
.mⁿ. En̄ alse alle dēstʼheit dʼ ane
hebben dat sal haʼe wʼc sijn


daerse ons mede ghenoech margē
haʼe
seluē volbringhē sal
O was in allūptie daghe te
mettenē indē gheeste op genomē ene corte wile en̄ mi worde
ꝟtoent die .iij. ouʼste hemele dʼmē
af noemt die .iij. ouʼste īgheledie tᵃne die cherubinne die seraphinne en̄ het quam te mi die
aer vandē .iiij. dierē die soete Sʼ
ohes ewangeliste en̄ seide com
en̄ sich die dinghe die ic mēsche
sach die heuestu alle ghesien
ontplokē en̄ gheheel die ic bi ghelikē sach die heuestu bekint en̄
wets welc si sijn . En̄ mettē ghedinkene dʼ sprakē die sente io .
hadde hier na te mi soe viel ic in
mijn aenscijn met enē groten
wee . en̄ dat weeriep ouʼ lude . a . a
heilich vrient en̄ ghewareghe
moghentheit . Wʼ omme laetstu dose in vreēdē stuckē en̄ wʼ ōme en
doeruloecstusē in onse enecheit
niet . Jc hebbe mīnē ghehelen
wille noch met .i. en̄ mᵉ . en̄ hate
mꝫ v alse ghi . Want ic en bē noch
nu gheen lucif . Sedʼ dat ghi mi
andʼwʼt sekʼheit daedt alse die gene doē die nu lucifer sijn ende
willen dat hē goet en̄ gratie
ghescie dies niet en hebbē in
leuene noch in wʼkē noch ī diēste
en̄ die harē arbeit willen ꝟdʼuē
en̄ gratiē willen ghebrukē en̄


ꝟheftē hē om dat ghi hē .i. luttel
tonet uwʼ goetheit soe willen sijt
voʼe recht hebben en̄ die u allen vā
uwʼ hemelschʼ eren dat hebdi mi
ghedaē wetē . Hier ane mesdede
ic . hʼ voʼe ane leuēde en̄ ane doede
die ic met beghʼtē voʼe recht ꝟledē
ghē woude utʼ p᷑gatorien en̄ uter
hillen mer des sijt ghebn̄dijt ghi
dadꝫ van hē vien sondʼ uwe abolge
te mi ondʼ leuende en̄ dode die doetʼ hillen behoerdē dat ꝟdroech uwe
gᵒotheit mie ombekinecheit ende
mīe ombesettʼ beghʼtē en̄ die ōgebōdēdʼ caritatē die ghi mi in v tē
mēschē gaeft en̄ ic noch doe niet
en bekinde uwe volcomene gherechtecheit . Jn dese vielic en̄ wʼt
lucif in dat dat ic dit niet en
bekinde . alne mesuiel mi in v niet
dat was die ene sake dʼ ic om̅e viel
ondʼ de mēschē dat ic hē ōbekint
bleef en̄ si mi wreet . Jc woude bi
mīnē onthoudē leuende en̄ dode vte
alre nedʼheit vā onthopene van
meswʼkene en̄ dede haʼe pine mīdʼen
en̄ helsche dode in p᷑gatoriē sendē
en̄ leuende helsche in hemelschē
rade bnghen dit ꝟdroech mi uwe
gᵒotheit en̄ toende mi dat ic hʼ om̅e
aldꝰ waʼe gheuallen ondʼ dat uolc
Doe ghi mi selue in v seluē naemt
en̄ daedʼ mi wetē hoe ghedaē ghi sijt
en̄ haet en̄ mīt in enē wesene doe
bleef mi bekint hoe ic al mꝫ u soude


geheel maectatē en̄ .mⁿ. en̄ in allen wesene sijn
Hier bi dat ic dit weet soe eysch ic u
dat ghi donsellaet wesen met ons
En̄ die optē toen sat indē hemel
seide te mi Dese .iij. trone beniin .iij. ꝑsone troen mēsche cerubī
heilich gheest seraphin in mijn
ghebruken dʼ ic al ben En̄ hi nā
mi op butē dē geeste in dat ouʼste
ghebrukē van wondʼe sondʼ redene
dʼ ghebruuct ic sijns als ic eweleke sal die ure was cort en̄ als ic
te mi seluē quam doe dede hi mi
wedʼ indē geeste en̄ seide te mi al
dꝰ alle duus mi ghebᵛkets saltuus
eweleke ghebrukē . En̄ al . seide
te mi ganc te dijnre bordene en̄
god sal sine oude wondʼe ī di ꝟnuwē en̄ ic qu wedʼ in mijn leet
met meneghē grotē wee
Et was in onē dʼtiendaghe
doe wasic xix. iaer out alsoe
wordēse mi dʼ ghenoēt doe haddic
wille te onsen hē te gane en̄ ic was
te dien tide in beghʼtē en̄ in ouerstʼkē eyskene wie god nēt ende
gheeft die in ꝟlorēheidē vā hē
in op nomene vā ghebᵛkenesse
hem als in allen na sinē willē
sijn . doe wʼdic op dien dach dʼmet
sere van nuwes ī mīnē beroert
en̄ doe wʼdic op ghenomē in enē
geeste en̄ gheuoert dʼ mi wʼt
ghetoent ene hoghe ghewelde
ghe stat en̄ op die moghende stat


stont .i. zetel en̄ die dʼ op sat was
omsienlec en̄ onuʼstaen in die
wʼdecheit van dien ambachte
dat dʼ bouē te wʼkene was selke
stat te besittene dat es ōbekīlec
hemelschē en̄ aerdschē Bouē op
dat hoghe sittē in die hoghe stat dʼ
saghic ene cᵃne die was bouē al
le dyade mata en̄ hare wide hadde ondʼ haʼe alle dinc beuaen en̄
butē dier cᵃnē en was niet En̄
i. inghel quam met enē gloeyede
wieroec vate en̄ gloyende vā viert
ghen reke en̄ hi kinelde voʼe die
hoechste stat dʼ zetele dʼ die crone
bouē hielt en̄ dʼ hi dedʼ hē ere mede en̄ seide . O ombekinde moghētheit en̄ al ꝟmoghende gᵒte hʼe
hier mede sidi erē en̄ wʼdecheit
van dʼre vᵒuwē die di besoect in
dine ꝟhoelne stat die ōbekint es
aldē ghenē die di dꝰ onstekene
offerande met nesendē met al
M
soe scᶦpē scichtē alse si di sent
met nuwʼ bʼrendʼ ioghꝫ die ondʼ
dat volc haʼe vi iaer heet
hebbende . En̄ si es die hē die di
inde geeste cōt besoekē . Wie
du dʼ best dʼ mē di met en ꝟsteet
want dat ōbekinde leuē dattu
in haʼe heues ghestichtnder
bʼrendʼ caritatē dat heefse hier
gheleidt . Nu oppēbaʼe haʼe dat
duse hier haels en̄ vollen se ī di
En̄ dʼ hoerde ic .i. steme sprekē


vreselec te mi en̄ onghehoert bi
enē ghelikenesse sprekende te
mi die seide . Sich wie ic ben en̄
ic sach dē ghenen dien ic sochte
en̄ sijn aenscijn opēbaerde hem
met selkʼ claerheit dat ickʼ in bekinde alle aenscine en̄ alle die
vormē die ye warē en̄ selē wesē
dʼ hi ere en̄ dienst af ontfeet in
allen gherechte en̄ wʼ ōme elc
tsine sal hebbē in doemselē en̄
in benedictien en̄ wʼ bi elc ghesc
sal sijn in sine stat en̄ bi wat sakē
wesene die selke van heme dʼ ute
dolen en̄ wedʼ dʼ toe gherakē fierlekʼ en̄ scoenlekʼ dan sijt te uoren
huldē en̄ wʼ ōe selke dolē en̄ met
wedʼ gherakē en̄ hoe selke altoes
scinē dolende en̄ mē ure dʼ ute en
quamē en̄ gheheel sijn bleuen
staende alle urē wel na sonder
troest En̄ selke sijn bieuē in
haʼe stat van kinde en̄ bekīdese
wʼdech en̄ hieldense alsoe tē inde
alle wesene bekindic dʼ ī dat aēscijn . Jn sine rechte hant saghi
die ghichte siʼe benedictien en̄
dʼ inde gᵒtē hemel onstaen ende
alle die dʼ in wesen selen eweleke met heme . Jn sine luchter
hant saghic dat swʼt dies vᵒch
teghē slaghes dʼ hi al niet versleet in die doet dʼ in saghic
die hille en̄ al haʼe eweleke geselscap . Jc sach sine lingde ondʼ


al ꝟdruct . Jc sach sine cleinheit bouē al ꝟheuē . Jc sach
sine ꝟborghentheit begᶦpelec
alle dinc omme vloyende . Jc sach
sine wijtheit binnē al besloten
Jc hoerde sine redene en̄ ꝟstont
alle redene met redenē . Jc sach
in sine borst dat ghehele ghebᵘkē siʼe nate᷑n in mīnē . van aldē
andʼen dat ic sach ghestōdic īdē
geeste Mʼ doe wōdʼde mi vā al
dier rijcheit die ic ghesien hadde
in heme en̄ bi dien wondʼe qᵃmic
butē dē geeste dʼ ic in hadde ghesien al dat ic sochte en̄ alse ic
alsoe ghedaen in al dier rikʼ ꝟweentheit kindʼe mijn anxteleke lief en̄ mijn onseggheleke
soete doe vielic butē dē geeste vā
mi en̄ van al dien dat ic ī hē
ghesien hadde en̄ viel al ꝟlorē
in die ghebrukeleke borst siʼe
nen dʼ Mⁿ . Dʼ in bleuic ꝟswolgē
leke ꝟlorē butē allen ꝟstānesse
van el iet te wetene noch te siene
noch te ꝟstane dan ien . te wesene
met hem en̄ dies te ghebrukene
dʼ in bleuic min dā .i. halue vreDoe wʼdic wedʼ ghewect in enen
geeste en̄ ic bekinde wedʼ alse te
vorē en̄ ꝟstōt alle redene en̄ vā
hē wʼt echt gheseghet te mi . Hier
na ne saltu meer niemene doe
mē noch bn̄ dien butē ghetamē
van mi En̄ du salt elkē gheuē


recht na sine wʼdecheit . Aldꝰ ghedaen ben ic in ghebrukene en̄ in
kinnē en̄ in op ghenoemēheiden
dē ghenē die mi ghenoech na mīnē wille sijn . Jc gheleide di god
en̄ mēsche wedʼ in die wʼde welt
dʼ du salt ghesmakē alre doede
des du hier wedʼ coms indē gheholen name mijns ghebrukens dʼ
du in ghedoept bescʼ in mine die
heit . En̄ ic wʼt met dien weder
bracht iamʼleke in mi seluen
E enē cinten daghe wʼt mi
bʼ
ꝟtoent inde dagheraet en̄
mē sanc mettimē in de kʼke en̄
ic was dʼ en̄ mijn hʼte en̄ mīne
aden en̄ alle mine ledē scuddē
en̄ beuedē van beghʼtē en̄ mi
was alst dicke heeft gheheest
soe ꝟwoedeleke en̄ soe vᵉseleke
te moede dat mi dochte iene wee minē lief ghenoech en̄ mīlief en̄ ꝟuulde mīnē niet dat
ic stʼuende soude ꝟwoedē ende
al ꝟwoedende stʼuē . Doe was mi
van begheerlekʼ .mⁿ. soe vreseleke
te moede en̄ soe wee dat mi al die
lede die ic hadde sondʼlinghe wae
dē brekē en̄ alle mine aden waen
sondʼlinghe in arbeite . Die begᶦte dʼ ic doe in was die es onsegghe
leke eneghʼ redenē ochte iemens
die ic kinne en̄ dat selue dat ickʼ
af segghē mochte warē ōgehoert
oe al die die de in mene bekīdē


met beghʼtē wʼkē . en̄ die voʼe in
ie bekint ne warē . Aldꝰ mach
ickʼ af segghen . Jc beghʼde mijns
lieues te volle te ghebrukene en̄
te bekīne en̄ te ghesmakene in
allen vollē ghebreke sine mēschᵗ
ghebrukeleke mettʼ mie en̄ de
mīne dʼ in te ghestane en̄ sterc te
wesene in onghebᵛkelecheidē te
valne dat ic hem wedʼ dat ōghebᵘkele ghenoech ware suuer en̄ enechen̄ ī allen te uollen ghereke ghenoech te doghene in elkʼ doghet
En̄ dʼ toe woudic vā binnē dat hi
mi met siʼe godheit in eneghen
gheeste ghenoech en̄ al waʼe dat
hijs sondʼ ontbliuē . Want de gichte
coesic meest bouē alle ghichten
die ic ie ghetoes dat ic ghenoech
waʼe in allen grotē doghene . Wāt
dat es dat volcomēste ghenoech doē
te wassene god met gode te sine
Want dats doghē en̄ pine ellende
en̄ in gᵒtē nuwē ꝟnoye te sine en
dat al latē comē en̄ gaen sonder
ꝟnoyen en̄ el ne ghene smake dʼ
afte hebbene dan suete mīne
en̄ helsen en̄ cussen . Aldꝰ beghʼ
dic dat mi god waʼe hē mede genoech te sine . Doe nu aldꝰ vreseleke te moede was doe ꝟsagie
vandē ouʼtaʼe comē gheuloghē
te mi enē aerē die groet was
en̄ hi seide te mi wiltu .i. wʼdē
Soe ghereide di en̄ ic wʼt op


mine kinen en̄ mijn hʼte ghebᵛdevreseleke na sine wʼde wʼdecheit dat
doch onghereet waʼe dat weetic wel
wet god altoes te mīnē wee en̄ te
minē swaʼe . En̄ gheen aer keerdē
segghende gherechte hʼe en̄ moghē
de Nu toene dine moghende cᵃcht
dijnre enecheit te eneghene te
ghebrukene dijns selues En̄ hi
keerde hē wedʼ en̄ seide te mi Die
ghecomē es hi comt wedʼ en̄ dʼ hi
mene quam dʼ en comt hi niet
Doe qua hi vādē ouʼtare hē seluē
tonēde alse een kint en̄ dat kint
was vandʼ seluʼ ghedane dat hi was
in sine eerstē .iij. iarē en̄ hi keer
de hē te hē wʼt en̄ nā utʼ alhorie
sine lichame in sine rechte hat
en̄ in sinē slinke hant na hi enē
kele die sceen vandē ouʼtaʼe comē
de mᵉ ic en weet wanē hi quam
dʼ mede quam hi in die ghedane
des cleeds en̄ des mas dat hi was
op dien dach doe hi ons sinē lichame eerst gaf . alsoe ghedae mēsche en̄ man soete en̄ scone en̄ ꝟweet ghelaet tonende En̄ alsoe
ondʼdanechleke te mi comende al
se .i. die eens andʼs al es . Doe gafhi mi hē seluē in speciē des sacmetē
in figen alsoe mēs pleecht en̄ dʼ
na gaf hi mi drinkē vtē kelkē
ghedane en̄ smake alsoe mēs pleghet . Dʼ na qua hi selue te mi
en̄ nā mi altemale in sine arme


en̄ dwāc mi ane heme en̄ al die lede di
ic hadde gheuoelde dʼ siʼe in al haʼe
ghenoeghē na mie hʼtē begherte
na mie mēscheit doe wʼdic ghenoeghꝫ van butē in allen vollen sade
En̄ oec haddic doe ene corte wile
cᵃcht dat te dᵃghene mᵉ saē ī cort
vre ꝟlosic dē scoenē man van
butē in siene in vormē En̄ ic
sach hene alse mete wʼdē . ende
alsoe sʼe ꝟdoyende wʼdē en̄ al smeltē
in .i. soe dat ickene butē mi niet
en cōste bekīnē noch ꝟnemē en̄
bīnē mi met bescedē mi was op
die ure ochte wi .i. warē sonder
dilfentie Dit was al vā butē in
siene in smakene in gheuoelne
alsmē smakē mach van ontfane indē sacramente vā butē en̄
sien en̄ gheuoelē van butē alsoe
lief met lieue ontfaen mach in
allen voll ghenoechtē vā siene
en̄ van hoerdie . vā ꝟuaerne doe
indē andʼen Hier na bleuic ī enē
ꝟuaerne in mijn lief dat ic al
ꝟswalt in heme en̄ mi mijns 
selues niet ne bleef en̄ ic wʼt ꝟwandelt en̄ op ghenomē inden
gheeste en̄ mi wʼt dʼ ꝟtoēt vā seldʼ hande urē
Csachenē grotē berch die
hoghe was en̄ breet en̄ van
onsegghelekʼ scoenre ghedane tete
dien bʼghe ghinghē . v . weghe hoghe staen die alle dien edelen bᵃch


es ghinghē tē hoechstē sittene dat
dʼ bouē was . Mʼ si ghīghē hoghe en̄
meer hoghe en̄ noch hoge en̄ alre
hoechst . Soe dat hi selue die hoech
ste was gheheel en̄ dat hoecste wesen selue . En̄ ic wʼt op ghenomen
en̄ wʼt gheuoert op diē bch dʼ sach
ic .i. aenscijn vā ewelekʼ ghebᵘkenessen dʼ alle die weghe in inden
En̄ dʼ alle die ghene die de weghe
volbrachtē een . in wordē . En̄ een
die mi dop voerde toende mi hem
seluē en̄ alse ic dʼ op was seide hi
te mi . Sich hʼ hoe ic bē kīpe ende
rijclec ghene ghewareghē aenscine
dat al doʼe siet en̄ doe licht dē volcomenē dienstē dat volleidet en̄
leert duumteit en̄ vroetheit en̄
rijcheit gheest aller ghebrukeīnessen vā allen vollen cōstelekē
smake . Ic bē ghetoēt kinnpe siet
dat mīne sierheit es alse al ꝟwīnende en̄ moghende dʼre dinc die
al es dʼ de hemel en̄ die hille ende
die erde voʼe dienen . En̄ ic bē dese
weghe hoechst op comē en̄ gheleide di en̄ ic bē dijn gherechte oers
de vandē vieren en̄ dē vijftē die
dine es die sal di oercudē de gherechte god die hem di sende en̄ die hē
di sint en̄ doe toende hi mi voert
dat onseggheleke scone aenscijn
en̄ dat was ane te siene alse ene gᵒ
te viereghe uloet wide en̄ diepe
dā die zee en̄ doe hoerdic ene gᵒte


stēme vtʼ uloet spᵉkende te mi
Comt en̄ wes selue die ouʼste wech
v indē wesene die volcomē in sijn
die met cortē urē alle langhe urē
ꝟuolghē . Dijn gᵒte dʼuē vā .mⁿ. heeft
di ghegheuē dē ouʼstē wech ī mijn
ghebrukē dʼ ic van aneghinghe
dʼre wʼelt na hebbe ghehaect dat
tu dicke met swarē beghʼtē ontgoudē heues en̄ noch sels dies te
dʼuene datmē bouē al beghʼt en̄
mi te gherijnne die ongherijn
lec ben dat es die corte ure die
alle langhe urē ꝟwint . En̄ dats
de wech te mijns selues ne᷑n dʼ ic te
mi selue mede ghecomē hebbe en̄
ghegaen en̄ dʼ mede ghinic ic ute
minē vadʼ te di en̄ te dinē en̄ qᵃm̄
wedʼ van di en̄ vandē dinē te minē
vadʼ . Die ure hebic di ghesent mꝫ
mi en̄ di sent voert tē dinē mi
mi . Die ure die dat iaer ꝟwint
datmē pinē soude dat bestiren
die ghene die altoes ī nuwē vlite
sijn van meerre beghʼtē . En̄
dʼ om̅e doghē grote ꝟsmaetheit
en̄ die onghehoert bouē macht
en̄ sijn vā allen beclaghꝫ ende
twifelende bouē alle de gode ghewʼleke die doemtmē En̄ nieme
en es hē wel na ghenadech dē
godlekē twifelt En̄ dē andʼen
wondert en̄ selke beident die
ure ꝟwint dat iaer . De maerdie dat ialer ꝟwint dat bestu

en̄ de ghene die lettel tᵒests hebben
in harē ꝟnoye en̄ ī hare ghebᵛkene
van butē en̄ vā binnē en̄ dat ghʼne
doghē om mi en̄ op mīnē tᵒest te ꝟlatene dat ic hē comē sal die ꝟuolghē nu naerre tʼ maet dā die getroeste tē iaʼe . Die wile dat die
maet ꝟwīt dat si di en̄ die ghene
die om mi en̄ om andʼe die haers
behoeuē in quale sijn om mi en̄
om hare mesdaet en̄ ō haʼe scade
en̄ om haʼe ꝟlies vā butē en̄ vā
binnē in al haʼe noet en̄ selue al
toes arbeidē om te besittene kīinssen van .mⁿ. Die daghe die
de weke ꝟhalen dat bestu en̄ die
ghene die ī iāme vallen sonder
cout en̄ dʼ toe niedech ghenoech
te gode datse ghene scout en̄
hebbē ꝟhaelt . En̄ want du
neghe dine caritate vā allen
net mi enech heues bracht
en̄ du mi en̄ de urē berurēde
wʼs niet mie naturē weghe
die ic quam en̄ ghinc . Soe orcondic di met gherechtē oeride
dʼ ic mede bē mijns vadʼ wʼheit
En̄ mijn vadʼ oersde nu dattu
best die ouʼste wech en̄ diē mꝫ
di heues bracht dʼ ic na hebbe
ontbondē met mīnē ꝟhoelne
weghē . En̄ wāt du dit bekint
heues in onsʼ beidʼ heilicheit nu
wes heilech ī ons en̄ in alle die
comē selē bi ōs in dine kīnesse


die doch heilech comē en̄ alsoe enech
datse v bouē al in dit wesē kīnē en̄
ghetᵒuwē en̄ v dat dienē dat ghijt
sijt die dit es en̄ datse mi in dit wesen begarē en̄ recht houdē ī v ende
gheuē tote dien daghe datse gheleidē soe hoech leuē Sic en̄ mijn vadʼ
en̄ ghi moghē gheuē ghetᵒuwē
oerconde dat hare corte vre alsoe
langhe tide ꝟwint . Nu heuestu
mijns ghesmaect en̄ ontfaen
van butē en̄ van binnē en̄ du hē
ues ꝟstaen die eneghe weghe die
gheheel in mi beghinnē . Nu kʼe
di mᵉ mi alse de onuʼwonnē die heues ꝟwonē alle hemelsche en̄ alle
aerdsche en̄ alle hilsche kīpē ende
ꝟwinre wes gheciert . Gheleide A
alle die ongheleide na haʼe wʼdechᵗ
dʼse vā mi toe ghemīt sijn en̄ dʼse
mi in .mⁿ. en̄ dienē na recht mienate᷑n dʼ ic al mede bē dat alle cᵉaturē behoeuē en̄ dat hē gherieft
en̄ ic am wedʼ int ghemoet dies
geests die mi dʼ brachte . En̄ ic v
ghede hē kīpe hʼe hoe sidi gheciert
uwē hoghen oerconde dʼ ghi mi toe
leidet en̄ met ne volleidet en̄ hi
seide nu wie hi was dʼ na seide hi
te mi . Jc oercōde u die .iiij. wegē
en̄ volleide dʼ in bekinnic mi en̄
die tide ꝟwinnē ic . En̄ dē vijftē
gaf u die ghetᵒuwe dien ghi ont
finct dʼ ic niet en bē . Want doe
ic mēsche leuede haddic te lettel


.in met affectien en̄ volghede den
scᵛpē rade vandē geeste dʼ bi ne mocht
ic met beruert wʼdē te alsoe eneghʼ
mⁿ wāt ic dʼ edelre mēscheit groet
onrecht dede dat ic haʼe die affectiē
butē hilt . En̄ hi seide kʼe wedʼ ī dine
matie en̄ laet bloeyen dine wʼke en̄
stuckē vā onghenade sijn di nakende
Want du best kende alse al ꝟwīnēde
want du al ꝟwonnē heues doe qnie
in mi seluē alse ene nuwe hʼde sere
ghe en̄ ēmʼmeer wesē sal tote diē
daghe dat ic dʼ wedʼ in ualle dʼ ic doe
af keerde
Cwas ī natuutate btē marie
te mettenē en̄ na die .iij. lessen
wʼt mi ꝟtoent in ene geeste .i. lettel
wōdʼs mijn hʼte wʼt nu beroert te vorē van wʼdē vā .iij. die mē dʼ las īdie
cātikē dʼ mi bi ghedachte eens gheheels cussens . Corteleke dʼna ī dādʼe
nocfne soe sach ic īdē geeste dat qᵃm
ene cōmginne ghecleedt met enē
guldenē clede en̄ dat cleet was al vologhen en̄ al die oeghē warē alle doesiende alse viereghe vlāmē en̄ noch
tan ghelijc cᶦstalle en̄ die cne diese
opt hoeft hadde die hadde alsoe vele
crone dene bouē dandʼe alse oghēwarē ane dat cleet en̄ dat ghetal
seldi horē alse sijt selue noemt
Doʼe die comginne qnamē .iij. ioefuwē ene met enē rodē ppe en̄ .ij.
bosinē in hare hande en̄ si blies
mettʼ eēre en̄ seide die mie vᵒuwē


ꝟhoert hi sal eweleke ꝟdouē in die
salecheit en̄ hine sal nēmʼmeer
horē noch sien die hoechste meledie en̄ die wondʼe dʼ gheweldeghʼ
.mⁿ. En̄ die andʼe bosine sanc en̄ seide
die de weghe vlieghet en̄ geet die
mijn vᵒuwe mint hi sal gheweldech
sijn vandʼ ur rike En̄ die andʼe
rōcfᵒuwe hadde enē goenē ppenane en̄ si hadde .ij. palmē in haʼe
hande en̄ die warē gheseghelt
elke met enē boeke dʼ met wʼetse
tghestof van haerre vᵒuwē vādē
daghē en̄ vandē nachtē vander
manē en̄ vandʼ sonnē . want sine
woude van ghenē bestouē sijn
Die dʼde Joncfᵒuwe hadde enen
swʼtē purp ane en̄ die hadde als
ene lantʼne in haʼe hant vol vā
daghē dʼ haʼe vuwe bi ghesach
die diepte vandē gronde en̄ die
hoghede dʼ ouʼster opuaerde . Die
comcinne qᵃm te nu stʼkeleke
snel en̄ sette harē voet op mīne
kele en̄ riep met eenre vreselekʼ
stemmē en̄ seide weetstu wie ic
ben en̄ ic seide ia ic wel ghi hebt
mi soe langhe leet en̄ wee gedaē
en̄ sidi die redene mie zielen en̄
eest die famlie mijns huus dʼ
ghi met gheciert gaet Die segerse dʼ bosinē mine heylighe vᵉse
die mi volcomēheit in allē wese
ne dʼ .mⁿ. besocht heeft Die adʼe
es die ondʼscedēheit tusschē v en̄


die .mⁿ. en̄ uwʼ beidʼ wille en̄ rikē en̄
behaghē ondʼsocht heeft . Die dʼde
es wijsheit dʼ ic mede bekīt hebbe
uwe macht en̄ uwe wʼke bidʼ mīnē
En̄ dʼ ic mede bekinde gode god
allene en̄ god alle dinc gode en̄
elke dinc alse god alse ic inde gees
te ben dʼ mede gheenecht . Doe
seide ic wat marē bngdi mi me
en̄ si seide hets wʼ mꝫ desē gheoghedē clede sidi gheciert metter
hemelschʼ erē hebdi mi ghecleedt
tghetal vandē oghē die es . Mᵉ vā
elkʼ doghet dat volle ghetal . Die
vierecheit dʼ oghē elke met kinnessen dʼ .mⁿ. ghedaen Die cᶦstal
lenheit dʼ oghe ꝟuarē en̄ ꝟstor¬
uē hondʼtfout in bekinleke dogene En̄ elke oghe dʼ kīnssē ō mᵉ .
en̄ om doghē hadde haʼe cᵃne gheuormt na hare tekē Dus hadde
elke oghe ene cᵃne gheweldechleke
Doe miredene dus hadde ghesaedt
doe hietse mi bekīnē alle die ghetale mie gheselscap en̄ ic bekīne
se wel doe wʼt mi redene ondʼdaen
en̄ ruuunde op hoer en̄ het am
mᵉ en̄ onuuic mi en̄ ic qmʼ butē
dē geeste en̄ bleef ligghende ꝟdronkē tote hoghe optē dach in
onseggheleken wondʼe
C was op genome indē gees
te in sonte ians daghe ewingelists in de kʼstoaghe dʼ saghic
ghereide ene stat nuwe alse ihi sin


hetende en̄ alsoe ghedaen die cierdemē niet allen nuwē gherede dat
onseggheleke scone was en̄ die dʼ
indē diendē warē de alre scoēste
vandē hemele en̄ alle vā diē na
me auriolam en̄ eunuʼstus ende
alle die gheheilechde vā .mⁿ. si cierdense met aldē leuendē en̄ daer
ontbodeuse alle die nuwe woudʼe
die met nuwē wondʼen gheborē
wʼdē en̄ in middē dʼ hoghʼ stat vloechi. aer roepende met eēre gᵒtʼ stemē
Ghi alle hen en̄ heerscappē hʼ seldi
bekinnē die ewecheit vā uwen
heerscape En̄ andʼ wʼt vloech hi
doʼe die stat roepende . Het nake
dien tide ghi alle leuēde ghebᵘkꝫ
dʼ leuēdʼ mettē leuene En̄ dʼde wʼf
riep hi en̄ seide . O ghi dode cōt int
licht en̄ int leuen en̄ alle ghi ōge
rede die niet te naect en sijt ōse
blocht te bekinne cōt in onsersadē en̄ bekint die bruut die
bi .mⁿ. dore kint heeft alle node
hemelsche en̄ aerdsche . Si es soe
met node doʼe kint int vremde
lant dat ic haʼe nu sal tonē hoe
se es ghewassen int lātscap dʼ
deēstʼnessen en̄ si sal wesen gᵒot
en̄ si sal haʼe raste sien en̄ die
ftēme dies moghēs sal haʼe al
sijn Hier na quam .i. ewᵃngeliste
en seide du best hier en̄ mē saldi
tonē de glorie dijns ellende en̄
die stat die du hier sies gheciert es


dine vrie ꝯscientie en̄ dese hoghe cierheit die hier es dat sijn dine menech
foude doeghʼde met vollen doghene
en̄ die ōhanc es dijn viereghe vlijt
die di ꝟwōnē heeft bouē alle ꝟnoye
dine ōbekinde doechde met nuwē
erēste dat sijn die menechfoude cierheide die de stat cierē . Dine ghebkeleke ziele dat es die bruut vāt
stat hier es dat hoechste gheselscap
die gheheel leuē in .mⁿ. en̄ īdē gees
te vandʼ hoechstʼ doghꝫ . Alle die ghene die ghi hier siet ennuist en̄ auriolas en̄ alle die ghehele in enechde
dʼ hoechstʼ moghentheit die sijn
hier comē haʼe heerscap te hebbe
ne met dijnre brulocht . Daer na
alle die leuende des hemels en̄ dʼ
erdē selen hare leuē ꝟnuwē in
die brulocht . Die dode sonderē
die butē hope sijn comē en̄ bi die
kīnessen sijn ꝟlicht en̄ sijn in
beghʼtē van gratiē ochte ī p᷑gato
rien die .i. deel cleuē ane die doghꝫ
en̄ niet te naect en sijn sine ghelouē uwʼ beidʼ enecheit si selē gesaedt wʼde ute uwʼ brulocht . Doe
hoerdic alsoe lude .i. stēme roepē
de vrede si u allen nuwe en̄ alle
nuwe blijscap . Siet hʼ dit es
mīne bruut die heeft doʼe gaen
alle uwe ambachte mettʼ volmaectʼ .iij. Wies .mⁿ. es soe stʼc dʼse bi al
le dꝰ wassen En̄ hi seide sich hier
bruut en̄ moedʼ du heues mi alse


allene god en̄ mēsche cōnē zelen
leuē . Wat duket di die alre erdsch
rastuen enmistus sijn wat wʼdē
si dat bastu hē allen .i. noch nie
en smaecte di erdschʼ polsoen . Jdoch
soe heuestu ōmēscheleke vele ondʼ
de mēschē ghedoecht . Du salt al
ute doghen te inde niet dat ic bē
en̄ wi selē .i. bliuē Nu ghebruke
mijns dat ic ben mettʼ cracht dijns
ꝟwinnens en̄ die ghesade selē eweleke leuē ute di En̄ die stēme om
uīc mi met enē onghehoerdē wōdʼe en̄ ic viel in heme en̄ mi ghebēdes geests meer te siene en̄ te hoerne En̄ ic lach in dien ghebrukene ene halue ure mᵉ hier was de
nacht al ouʼ en̄ ic qᵃm wedʼ dām
leke clagende mīne ellende alse
ic al desen wintʼ hebbe ghedaen
Want ic hebbe wel na al desen wint
alsoe ghedaenre dinc gheploghen ic
lacher toe alle urē en̄ oefende mᵉ
ochte reuelatiē ochte iet andʼs so
dʼlincs dat mi minne gaf
Olach op enē kʼstnacht te
nē male en̄ wʼt op ghenomē
indē geeste dʼ sach ic enē ouʼdiepē
wiel en̄ enē widē en̄ ouʼdonkʼ en̄ in
dien wiel die soe wijt was . Soe
was alle one beslotē soe uaste en̄
soe na bedwonghen Dat donkʼe ꝟlichte en̄ doʼe sach alle dinc . Die
ongᵒndeleke diepheit vandē wiele
was soe hoghe dattʼ nieman toe


ne mochte gherakē . Ic late mi
varō hoe ghedane hi was want
dʼ nes nu geen tijt af te spᵉkene
in caemt niet wel te wʼde bᶦnghē
dat es .i. Want hets onsegghelē
Dandʼ es dats nu geen stade ē es
wantʼ vele toe behoert dat ic dʼ
sach .